<html>
<body>
<p>&nbsp;&nbsp;&nbsp;&nbsp;<font COLOR='RED'><small>1</small></font> Господи, хто може жити в оселі Твоїй? Хто осе́литься на святій горі Твоїй?
    <font COLOR='RED'><small>2</small></font> Той, хто ходить непоро́чно, і чи́нить правду, і гово́рить істину у серці своє́му.
    <font COLOR='RED'><small>3</small></font> Той, хто не уле́щує язиком своїм, не чи́нить ближньому своє́му зла і не слухає на́клепів на бли́жніх своїх.
    <font COLOR='RED'><small>4</small></font> Той, в очах якого лукава людина є нікче́мною, а в поша́ні ті, що боя́ться Господа, той, хто дає клятву бли́жньому і не відмовля́ється від неї.
    <font COLOR='RED'><small>5</small></font> Хто не дає срі́бла свого́ на нече́сний прибу́ток і не прийма́є пі́дкупу на неви́нного. Хто так чи́нить, той не захита́ється повіки.
</p>
</body>
</html>
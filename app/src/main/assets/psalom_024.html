<html>
<body>
<p>&nbsp;&nbsp;&nbsp;&nbsp;<font COLOR='RED'><small>1</small></font> До Те́бе, Господи, підно́шу душу мою. Боже мій, на Те́бе я упова́ю. <font COLOR='RED'><small>2</small></font> Не дай мені осоро́митися, не допусти, щоб вороги́ мої вті́шилися перемо́гою наді мною. <font COLOR='RED'><small>3</small></font> Нехай не осоро́мляться всі, що надіються на Те́бе, а осоро́мляться ті, що беззако́нствують даре́мно. <font COLOR='RED'><small>4</small></font> Господи, вкажи мені путі́ Твої і навчи мене стежо́к Твоїх. <font COLOR='RED'><small>5</small></font> Настав мене на істину Твою і навчи, бо Ти – Бог спасі́ння мого, на Те́бе повсякча́с я надію поклада́ю. <font COLOR='RED'><small>6</small></font> Згада́й про милосе́рдя Твоє, Господи, і про ми́лість Твою́, що подає́ш від віку. <font COLOR='RED'><small>7</small></font> Гріхі́в ю́ности моєї і несвідо́мости моєї не помина́й, пом’яни мене́ в ми́лості Твоїй, Господи, зара́ди благости Твоєї. <font COLOR='RED'><small>8</small></font> Господь благий і пра́ведний, тому́ наставля́є грішника на путь спасі́ння. <font COLOR='RED'><small>9</small></font> Він веде покі́рливих до правди і навчає ла́гідних путе́й Своїх. <font COLOR='RED'><small>10</small></font> Всі путі Госпо́дні – ми́лість і і́стина для тих, хто шану́є заві́ти Його і сві́дчення Його. <font COLOR='RED'><small>11</small></font> Ради імені Твого́, Господи, прости́ прови́ну мою, бо вона вели́ка. <font COLOR='RED'><small>12</small></font> Хто та людина, що боїться Господа? Він ука́же їй дорогу, яку тре́ба обира́ти. <font COLOR='RED'><small>13</small></font> Душа її буде у блаже́нстві, і рід її успадку́є землю. <font COLOR='RED'><small>14</small></font> Сила Господня – тим, що бояться Його, і заві́т Свій відкриває їм. <font COLOR='RED'><small>15</small></font> Очі мої завжди до Господа, бо Він ви́зволить із сіті ноги мої. <font COLOR='RED'><small>16</small></font> Згля́нься на ме́не, Господи, і поми́луй мене, бо я само́тній і знеси́лений. <font COLOR='RED'><small>17</small></font> Стражда́ння се́рця мого́ примно́жилися, з біди моєї ви́зволи мене. <font COLOR='RED'><small>18</small></font> Поглянь на скорбо́ти мої і знеси́лення моє і прости всі гріхи мої. <font COLOR='RED'><small>19</small></font> Поглянь на ворогі́в моїх, як багато їх і якою лютою нена́вистю нена́видять мене́! <font COLOR='RED'><small>20</small></font> Охорони́ душу мою і спаси́ мене́, щоб я не осоро́мився, уповаючи на Тебе. <font COLOR='RED'><small>21</small></font> Непорочність і правда нехай охороняють мене, бо я надіюся на Те́бе. <font COLOR='RED'><small>22</small></font> Спаси, Боже, народ Твій від усіх страждань його.</p>
</body>
</html>
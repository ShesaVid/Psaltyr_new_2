<html>
<body>
<p>&nbsp;&nbsp;&nbsp;&nbsp;<font COLOR='RED'><small>1-2</small></font> Коли взива́ю я, почу́й мене, Боже пра́вди моєї. В тісноті́ Ти давав мені про́стір. Поми́луй мене́ і почуй моли́тву мою. <font COLOR='RED'><small>3</small></font> Сини людські́! Доки будете ганьби́ти славу мою? На́що любите марноту́ і шукаєте непра́вди? <font COLOR='RED'><small>4</small></font> Зна́йте, що Господь обра́в для Себе преподо́бного Свого́. Господь почує мене́, коли я взива́тиму до Ньо́го. <font COLOR='RED'><small>5</small></font> Гні́ваючись, не зогріша́йте, розду́муйте в серцях ваших, на постелях ваших заспоко́йтеся. <font COLOR='RED'><small>6</small></font> Прино́сьте жертву правди і упова́йте на Господа. <font COLOR='RED'><small>7</small></font> Багато хто гово́рить: “Хто пока́же нам благо?” Ти явив нам світло лиця Твого́, Господи. <font COLOR='RED'><small>8</small></font> Ти дав весе́лість в серці моїм; від плоду пшени́ці, вина́ та єле́ю вона примно́жилася. <font COLOR='RED'><small>9</small></font> В мирі я ляга́ю і сплю, бо Ти єди́ний, Господи, Хто всели́в у ме́не наді́ю на життя́.</p>
</body>
</html>

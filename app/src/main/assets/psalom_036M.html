<html>
<body>
<p>&nbsp;&nbsp;&nbsp;&nbsp;Боже праведний і хвальний! Боже великий і сильний! Боже превічний! Почу́й молитву грішного мужа в годину цю. Почу́й мене́ Ти, що обіця́в почути всіх, хто чи́стим се́рцем буде Тебе́ призива́ти. І не зневаж мене́, що маю нечи́сті уста й обтя́жений гріхами. Наді́є всіх кінців землі і тих, що подорожу́ють дале́ко! Візьми́ зброю Твою і щит і прийди́ на поміч мені. Підійми́ меч Твій і зупини́ тих, що го́нять мене. Прожени́ нечистих духів, що вплива́ють на ме́не через безумство моє. Нехай віді́йде від думо́к моїх дух нена́висти і злопа́м'ятства, дух заздрости і лукавства, дух боя́зні та ві́дчаю, дух горди́ні та всякої злоби. Та нехай погасне в мені всяке розпа́лення й гріхо́вне бажання в тілі моїм, що від диявольского впливу почина́ється. Але нехай просві́тяться мій дух, душа і тіло світлом Твого Божественного пізнання́, щоб я з милости Твоєї досяг повноти́ віри,–  як муж доскона́лий до міри зроста́ння праведних. Щоб і я разом з ангелами і всіма́ святими прославляв преславне і величне ім'я Твоє, Отця, і Сина, і Святого Духа, нині, і повсякчас, і на віки віків. Амінь.

</p>
</body>
</html>
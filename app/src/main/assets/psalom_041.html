<html>
<body>
<p>&nbsp;&nbsp;&nbsp;&nbsp;<font COLOR='RED'><small>1-2</small></font> Як пра́гне о́лень до пото́ку води, так прагне душа моя до Те́бе, Боже. <font COLOR='RED'><small>3</small></font> Прагне душа моя до Бога си́льного й живого. Коли ж прийду́ я і з’явлю́ся перед лицем Божим? <font COLOR='RED'><small>4</small></font> Сльо́зи мої стали хлібом мені день і ніч, коли вороги говори́ли до мене щодня́: “Де Бог твій?” <font COLOR='RED'><small>5</small></font> Зга́дуючи це, я вилива́ю душу мою, бо я ходи́в серед вели́кої кількості людей, вхо́див з ними в дім Божий з піснями радости й хвали, з голосами урочи́стого святкува́ння. <font COLOR='RED'><small>6</small></font> Чому суму́єш, душе́ моя, чому хвилю́єшся в мені? Уповай на Бога, бо я ще буду хвалити Його, Спасителя мого́ і Бога мого. <font COLOR='RED'><small>7</small></font> Душа моя хвилюється в мені, Боже мій, тому згадав я Тебе в землі Йорда́нській і Єрмо́нській, з гори Мало́ї. <font COLOR='RED'><small>8</small></font> Безо́дня безо́дню викликає шумом водоспа́дів Твоїх. Усі води Твої і хвилі Твої пройшли́ наді мною. <font COLOR='RED'><small>9</small></font> Вдень покаже Господь милість Свою, а вночі пісня Йому від ме́не – молитва до Бога життя мого́. <font COLOR='RED'><small>10</small></font> Кажу я до Бога: “Захиснику мій! Навіщо Ти забув мене́? Чого я, суму́ючи, ходжу́, коли ворог обража́є мене́”? <font COLOR='RED'><small>11</small></font> Наче хто лама́є кості мої, коли глумля́ться з мене вороги́ мої та говорять щодня́: “Де Бог твій?” <font COLOR='RED'><small>12</small></font> Чому сумуєш, душе́ моя, чому хвилю́єшся в мені? Уповай на Бога, бо я ще буду славити Його, Спасителя мого́ і Бога мого́.</p>

</body>
</html>
<html>
<body>
<p>&nbsp;&nbsp;&nbsp;&nbsp;<font COLOR='RED'><small>1-2</small></font> Господи, Ти зми́лувався над земле́ю Твоєю, поверну́в з неволі синів Якова.
 <font COLOR='RED'><small>3</small></font> Ти прости́в беззако́ння народу Твого́, покри́в усі гріхи їх.
 <font COLOR='RED'><small>4</small></font> Ти спини́в увесь гнів Твій і відверну́вся від гніву я́рости Твоєї.
 <font COLOR='RED'><small>5</small></font> Поверни нас, Боже, Спаси́телю наш, і спини гнів Твій проти нас.
 <font COLOR='RED'><small>6</small></font> Чи ж довіку будеш гні́ватися на нас? Невже ж продо́вжиш гнів Твій від роду до роду?
 <font COLOR='RED'><small>7</small></font> Боже, поверни́ся і оживи нас, щоб зра́дувався Тобою народ Твій.
 <font COLOR='RED'><small>8</small></font> Яви́ нам, Господи, ми́лість Твою і Твоє спасі́ння дай нам!
 <font COLOR='RED'><small>9</small></font> Почу́ю, що скаже про ме́не Господь Бог. Він скаже мир народові Своєму і преподобним Своїм, тим, що зверта́ють серця свої до Нього.
 <font COLOR='RED'><small>10</small></font> Так близько спасі́ння Його до тих, що боя́ться Його, щоб слава Його перебува́ла на землі нашій.
 <font COLOR='RED'><small>11</small></font> Милість і істина зустрі́лися, правда і мир поцілува́лися.
 <font COLOR='RED'><small>12</small></font> Істина від землі зася́яла, а правда з неба прихили́лася.
 <font COLOR='RED'><small>13</small></font> Бо Господь пошле́ нам добро, і земля наша дасть плід свій.
 <font COLOR='RED'><small>14</small></font> Правда пі́де перед Ним і напра́вить на путь сто́пи наші.<br />
&nbsp;&nbsp;&nbsp;&nbsp;<font COLOR='RED'>Слава...</font></p>

</body>
</html>
<html>
<body>
<p>&nbsp;&nbsp;&nbsp;&nbsp;Господи Вседержи́телю, Слово Безнача́льного Твого Отця, самодове́ршений Боже Ісусе Христе! Ради милосе́рдя ми́лости Твоєї ніколи не відділя́йся від Твоїх рабів, а завжди в них перебува́й! Не покинь, Всесвяти́й Ца́рю, і мене́, раба Твого, і дай мені, недосто́йному, радість спасіння Твого́. Просвіти́ ро́зум мій сві́тлом пізнання́ Єванге́лія Твого́, душу мою любов'ю хреста Твого обв'яжи́, тіло моє Твоїм безстра́стям прикра́сь, думки́ очи́сти, ноги мої від спотика́ння збережи і не погуби мене́ з беззако́ннями моїми, благий Господи, але напра́в мене, Боже, і врозуми́ серце моє, ви́пробуй мене і перевір доро́ги мої, і якщо я на шляху́ гріхо́вному, то відверни́ від ньо́го і направ на шляхи́ вічні.<br />
&nbsp;&nbsp;&nbsp;&nbsp;Бо Ти є Путь, і Істина, й Життя, і Тобі славу возсила́ємо, з Безначальним Твоїм Отцем, і Пресвятим, і благим, і животворчим Твоїм Духом, нині, і повсякчас, і на віки віків. Амінь.
</p>
</body>
</html>
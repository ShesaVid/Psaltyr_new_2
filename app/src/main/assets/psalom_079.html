<html>
<body>
<p>&nbsp;&nbsp;&nbsp;&nbsp;<font COLOR='RED'><small>1-2</small></font> Пастирю Ізра́їля, поглянь! Ти, Який води́в Йосифа, наче ягня, і сидиш на херуви́мах, яви́ся.
 <font COLOR='RED'><small>3</small></font> Перед Єфремом, Веніаміном, Манассією, Господи, піднеси́ силу Твою і прийди́, спаси нас.
 <font COLOR='RED'><small>4</small></font> Боже, наверни нас, осяй нас світом лиця Твого, і ми спасе́мося.
 <font COLOR='RED'><small>5</small></font> Господи, Боже Сил! Доки бу́деш гніватися на молитву рабів Твоїх?
 <font COLOR='RED'><small>6</small></font> Ти наси́тив нас хлібом слізним і напоїв нас сльоза́ми великою мірою.
 <font COLOR='RED'><small>7</small></font> Ти покла́в нас на осу́дження сусідам нашим, і вороги́ наші знуща́ються з нас.
 <font COLOR='RED'><small>8</small></font> Господи Боже Сил! Наверни́ нас, осяй нас світлом лиця Твого́, і ми спасе́мося.
 <font COLOR='RED'><small>9</small></font> З Єгипту приніс Ти, Господи, виногра́дну лозу, прогнав народи і насади́в її.
 <font COLOR='RED'><small>10</small></font> Ти очи́стив місце для неї, зміцни́в коріння її і вона запо́внила землю.
 <font COLOR='RED'><small>11</small></font> Гори покри́лися тінню її, і ві́ття її стало як у ке́дрів Божих.
 <font COLOR='RED'><small>12</small></font> Вона простягла́ па́ростки свої аж до моря, і ві́ття свої – до ріки (Євфрату).
 <font COLOR='RED'><small>13</small></font> Навіщо зруйнува́в Ти огоро́жу навкруги виноградника цьо́го? Обрива́є його кожний, хто йде доро́гою.
 <font COLOR='RED'><small>14</small></font> Підрива́є коріння його вепр лісови́й, і дикий звір пожира́є його.
 <font COLOR='RED'><small>15</small></font> Боже Сил, оберни́ся! Споглянь з небес, Боже, і подиви́сь! Завіта́й у виноградник цей.
 <font COLOR='RED'><small>16</small></font> І охорони́ його, бо його насади́ла прави́ця Твоя і сина людсько́го, якого Ти ви́ростив для Се́бе.
 <font COLOR='RED'><small>17</small></font> Спа́лено його вогнем і пору́бано його; від грізного по́гляду лиця Твого загинуть.
 <font COLOR='RED'><small>18</small></font> Але нехай буде рука Твоя над му́жем прави́ці Твоєї, і над сином людським, якого Ти укріпи́в для Се́бе.
 <font COLOR='RED'><small>19</small></font> А ми не відсту́пимо від Те́бе. Оживи́ нас, і ми будемо призива́ти ім’я Твоє.
 <font COLOR='RED'><small>20</small></font> Господи Боже Сил! Наверни́ нас, осяй нас світлом лиця Твого́, і ми спасе́мося.
</p>

</body>
</html>
<html>
<body>
<p>&nbsp;&nbsp;&nbsp;&nbsp;<font COLOR='RED'><small>1-2</small></font> Боже, хто подібний до Теб́е? Не мовчи́ і не будь спокійним, Боже.
 <font COLOR='RED'><small>3</small></font> Бо ось вороги́ Твої зашуміли і ті, що нена́видять Тебе, підняли́ голови.
 <font COLOR='RED'><small>4</small></font> Вони підсту́пно змовля́ються проти народу Твого і ра́дяться проти святих Твоїх.
 <font COLOR='RED'><small>5</small></font> Сказали: “Підемо й ви́нищимо їх з–по́між народів, щоб ніхто не зга́дував більше імені Ізраїля”.
 <font COLOR='RED'><small>6</small></font> Змо́вилися і одноду́шно уклали союз проти Те́бе.
 <font COLOR='RED'><small>7</small></font> Сини Едома, ізмаїліти, Моав і агаряни,
 <font COLOR='RED'><small>8</small></font> Гевал і Аммон, Амалик і филистимляни з людьми тирськими.
 <font COLOR='RED'><small>9</small></font> І Ассур пішов з ними; вони ста́ли на по́міч синам Лотовим.
 <font COLOR='RED'><small>10</small></font> Зроби́ з ними так, як з Мадіамом, Сисарою та Іавимом біля потоку Кисана,
 <font COLOR='RED'><small>11</small></font> які були зни́щені в Аендорі і стали гно́єм для землі.
 <font COLOR='RED'><small>12</small></font> Зроби з ними та князями їхніми, як з Оривом, Зивом, Зевеєм і Салманом – вельмо́жами їхніми,
 <font COLOR='RED'><small>13</small></font> які говорили: “Ві́зьмемо собі у володіння святи́ню Божу”.
 <font COLOR='RED'><small>14</small></font> Боже мій! Нехай ста́нуть вони як по́рох у ви́хорі, як солома перед вітром,
 <font COLOR='RED'><small>15</small></font> як вогонь спа́лює ліси́, як по́лум’я, що обпа́лює гори,
 <font COLOR='RED'><small>16</small></font> так пожени́ їх бурею Твоєю і гнівом Твоїм приведи́ їх у заміша́ння.
 <font COLOR='RED'><small>17</small></font> Покри́й їх безче́стям, щоб вони шука́ли імені Твого, Господи.
 <font COLOR='RED'><small>18</small></font> Нехай будуть осоро́млені й застра́шені навіки, і з соромом своїм заги́нуть.
 <font COLOR='RED'><small>19</small></font> І нехай узна́ють, що ім’я Тобі – Господь і що Ти єди́ний Всевишній на всій землі.
</p>

</body>
</html>
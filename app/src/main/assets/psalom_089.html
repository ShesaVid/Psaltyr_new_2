<html>
<body>
<p>&nbsp;&nbsp;&nbsp;&nbsp;<font COLOR='RED'><small>1-2</small></font> Господи! Пристано́вищем нашим був Ти з роду в рід.
 <font COLOR='RED'><small>3</small></font> Перше, ніж з’явилися гори і створилися Земля і Вселе́нна, – од віку й до віку Ти єси.
 <font COLOR='RED'><small>4</small></font> Ти поверта́єш людину у тління і кажеш: “Верні́ться, сини людські!”
 <font COLOR='RED'><small>5</small></font> Бо тисяча літ перед очима Твоїми – як день учора́шній, що пройшов, як сторо́жа нічна.
 <font COLOR='RED'><small>6</small></font> Ти, наче по́вінню, зно́сиш їх. Вони як сон, як трава, що зранку зелені́є й цвіте́, а вве́чері опада́є, в’яне й со́хне.
 <font COLOR='RED'><small>7</small></font> Бо ми в страху від гніву Твого, і від я́рости Твоєї ми в триво́зі.
 <font COLOR='RED'><small>8</small></font> Ти покла́в перед Собою беззако́ння наші і тає́мне наше перед світлом лиця Твого.
 <font COLOR='RED'><small>9</small></font> Всі дні наші мина́ють у гніві Твоїм, і роки наші щеза́ють, як мрії.
 <font COLOR='RED'><small>10</small></font> Дні віку нашого – сімдеся́т літ, а як при силі – вісімдеся́т літ, і найкра́ща пора їх – труд і хворо́би: час швидко минає, і ми зника́ємо.
 <font COLOR='RED'><small>11</small></font> Хто знає силу гніву Твого, щоб страхом перед Тобою ви́міряти я́рість Твою?
 <font COLOR='RED'><small>12</small></font> Навчи нас так обчисля́ти дні наші, щоб ми придба́ли серце мудре.
 <font COLOR='RED'><small>13</small></font> Поверни́ся, Господи, доки ж? Змилосе́рдься над слугами Твоїми.
 <font COLOR='RED'><small>14</small></font> Напо́вни нас вранці ми́лістю Твоєю, Господи, і зраді́ємо та звесели́мось.
 <font COLOR='RED'><small>15</small></font> Звесели́ нас у всі дні наші – за ті дні, коли Ти смиря́в нас, за літа, коли ми ба́чили зло.
 <font COLOR='RED'><small>16</small></font> І подиви́сь на рабів Твоїх і на діла Твої і навчи́ синів їх.
 <font COLOR='RED'><small>17</small></font> І нехай буде ми́лість Господа Бога нашого на нас. Діла́ рук наших ви́прав і в діла́х рук наших допомага́й нам.
</p>

</body>
</html>
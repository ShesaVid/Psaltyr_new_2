<html>
<body>
<p>&nbsp;&nbsp;&nbsp;&nbsp;<font COLOR='RED'><small>1-2</small></font> Нехай воскре́сне Бог і розвіються вороги́ Його́; нехай побіжать від лиця Його́ всі ненави́сники Його́.
 <font COLOR='RED'><small>3</small></font> Як щеза́є дим, хай ще́знуть, як та́не віск від лиця вогню́, так нехай зги́нуть грішники від лиця́ Божого.
 <font COLOR='RED'><small>4</small></font> А праведники нехай звеселя́ться, нехай радіють перед Богом, нехай святкують у ра́дості.
 <font COLOR='RED'><small>5</small></font> Співа́йте Богові, співайте імені Його, рівня́йте доро́гу перед Тим, Хто йде, як Перемо́жець. Господь – ім’я Йому, радійте перед лицем Його.
 <font COLOR='RED'><small>6</small></font> Отець сиріт і Суддя вдови́ць – Бог, Він у святих осе́лях Своїх.
 <font COLOR='RED'><small>7</small></font> Бог одино́ких вво́дить у дім; визволяє́ в’язнів із кайда́нів, а непокірні живу́ть у гроба́х.
 <font COLOR='RED'><small>8</small></font> Боже, коли йшов Ти попере́д народу Твого, коли проходив Ти через пусте́лю,
 <font COLOR='RED'><small>9</small></font> земля трясла́ся, навіть небеса́ танули від лиця Божого, і Синай – від лиця Бога, Бога Ізра́їлевого.
 <font COLOR='RED'><small>10</small></font> Рясни́й дощ пролива́в Ти, Боже, на насліддя Твоє, і коли знеси́лювалося воно, Ти підкріпля́в його.
 <font COLOR='RED'><small>11</small></font> Народ Твій Ти осели́в на землі Твоїй, і з бла́гости Твоєї Ти все приготува́в для бідного.
 <font COLOR='RED'><small>12</small></font> Господь дасть слово тим, що благовістя́ть з вели́кою силою.
 <font COLOR='RED'><small>13</small></font> Царі з військом утіка́ють, утікають, а ті, що сидять вдо́ма, ді́лять здо́бич.
 <font COLOR='RED'><small>14</small></font> Коли ж ви оселя́лися на зе́млях своїх, то стали мов голу́бка, у яко́ї крила – як срібло, а пі́р’я сяє золотом.
 <font COLOR='RED'><small>15</small></font> Коли ж Всевишній розсі́яв царів на цій землі, вона забілі́ла, як сніг на горі Селмо́ні.
 <font COLOR='RED'><small>16</small></font> Гора Божа – гора велика, гора кріпка, гора висока.
 <font COLOR='RED'><small>17</small></font> Чого ви за́здрите, го́ри високі, на го́ру, що на ній Бог благоволи́в жити і буде перебува́ти на ній вічно?
 <font COLOR='RED'><small>18</small></font> Колісни́ць Божих тьма і тисячі тисяч. Серед них Господь на Сина́ї, у святи́ні.
 <font COLOR='RED'><small>19</small></font> Ти зійшо́в на висоту́, полони́в полон, прийня́в дари для людей, щоб і непокірні могли жи́ти у Господа.
 <font COLOR='RED'><small>20</small></font> Господь Бог благослове́нний; благословенний Господь допомо́же нам ко́жного дня.
 <font COLOR='RED'><small>21</small></font> Бог – Спаситель наш, Бог наш, Бог, щоб спаса́ти. У владі Господа воро́та смерти.
 <font COLOR='RED'><small>22</small></font> Бог сокруши́ть го́лови ворогів Своїх, волоха́те тім’я того, хто закам’янів у беззако́нні.
 <font COLOR='RED'><small>23</small></font> Сказав Господь: “Від Васа́на поверну́ тебе, виведу з глибини́ моря,
 <font COLOR='RED'><small>24</small></font> щоб обмочи́в ти ногу твою, як пси язик свій, у крові́ ворога”.
 <font COLOR='RED'><small>25</small></font> Ми бачили, як ішов Ти, Боже, як ішов Ти – Цар мій і Бог мій – у святиню.
 <font COLOR='RED'><small>26</small></font> Попе́реду князі і ті, що співали, за ними – ті, що грали на стру́нах, а кругом – діви з тимпа́нами.
 <font COLOR='RED'><small>27</small></font> В церква́х благословляйте Бога – Господа від джере́л Ізра́їлевих.
 <font COLOR='RED'><small>28</small></font> Там Веніамін моло́дший – князь їхній, князі Іуди – владики їхні, князі Завуло́нові, князі Неффали́мові.
 <font COLOR='RED'><small>29</small></font> Бог твій дав тобі таку силу. Утверди, Боже, те, що Ти створив для нас.
 <font COLOR='RED'><small>30</small></font> Ради храму твого в Єрусали́мі царі принесу́ть Тобі дари.
 <font COLOR='RED'><small>31</small></font> Утихоми́р звіра, що в очере́ті, зібра́ння биків серед тихих телят – го́рдих народів, що хва́ляться сріблом своїм; розвій тих, що готу́ють війни.
 <font COLOR='RED'><small>32</small></font> При́йдуть з Єгипту вельмо́жі моли́тися; Ефіопія простя́гне руку свою до Бога.
 <font COLOR='RED'><small>33</small></font> Царства землі! Хваліть Бога, оспі́вуйте Господа,
 <font COLOR='RED'><small>34</small></font> Який зійшов на не́бо небес превічно. <font COLOR='RED'>(Див.: 16,19; Лк. 24,51)</font> Ось Він дає го́лосу Своєму голос сили.
 <font COLOR='RED'><small>35</small></font> Відда́йте славу Богу; на Ізра́їлі ве́лич Його і могу́тність Його на хмарах.
 <font COLOR='RED'><small>36</small></font> Ди́вний Бог у святи́х Своїх, Бог Ізра́їлів; Він дає силу й тве́рдість наро́ду Своє́му. Благослове́нний Бог!<br />
&nbsp;&nbsp;&nbsp;&nbsp;<font COLOR='RED'>Слава...</font></p>

</body>
</html>
<html>
<body>
<p>&nbsp;&nbsp;&nbsp;&nbsp;<font COLOR='RED'><small>1-2</small></font> Тільки в Богові спо́кій душі моїй, тільки від Нього спасіння моє.
 <font COLOR='RED'><small>3</small></font> Тільки Він – Тверди́ня моя і Спаси́тель мій, Засту́пник мій, і не похитнуся повіки.
 <font COLOR='RED'><small>4</small></font> До́ки будете напада́ти на людину? Ви всі наляга́єте, мов стіна, що похили́лася, або мур, що розва́люється.
 <font COLOR='RED'><small>5</small></font> Вони заду́мали ски́нути її з висоти, кривлять душею: уста́ми благословля́ють, а в серці проклинають.
 <font COLOR='RED'><small>6</small></font> Тільки в Богові спокій, душе́ моя, тільки на Нього надія моя.
 <font COLOR='RED'><small>7</small></font> Він – Бог мій і Спаси́тель мій, Заступник мій, і не похитну́ся повіки.
 <font COLOR='RED'><small>8</small></font> У Богові спасіння моє і слава моя. Бог – поміч моя і пристано́вище моє.
 <font COLOR='RED'><small>9</small></font> Упова́йте на Нього, всі народи, вилива́йте перед Ним серця́ ваші, бо Він захист наш.
 <font COLOR='RED'><small>10</small></font> А сини людські – тільки суєта́, сини си́льних – тільки непра́вда. Якщо покласти їх на ваги́, то всі вони ле́гші за порожне́чу.
 <font COLOR='RED'><small>11</small></font> Не наді́йтеся на грабі́жництво, не вдава́йтеся до наси́льства, а коли багатство примно́жується, не віддава́йте йому́ серце.
 <font COLOR='RED'><small>12</small></font> Один раз сказав Бог, і двічі чув я, що вся сила в Богові.
 <font COLOR='RED'><small>13</small></font> і в Те́бе, Господи, милість, бо Ти даєш ко́жному за діла́ми його́
</p>

</body>
</html>
<html>
<body>
<p>&nbsp;&nbsp;&nbsp;&nbsp;Владико Господи Ісусе Христе! Ти – Захист мій, у Твоїх руках я весь. Поможи́ мені і не попуска́й мені грішити, бо я нестри́маний, і не дозволя́й мені ходити за бажа́нням тіла мого. Господи, не забува́й мене, бо я не́мічний. Ти Сам знаєш, що для мене кори́сне, тому не покида́й мене на погибель з гріхами моїми. Не покидай і не відступай від ме́не. Я до тебе вдаю́ся, навчи мене чинити волю Твою, бо Ти – Бог мій. Зціли́ душу мою, бо я згрішив перед Тобою. Спаси мене заради милості Твоєї, бо перед Тобою всі ті, що спокуша́ють мене на гріх, і нема мені іншого пристано́вища, крім Те́бе, Господи. Нехай осоро́млені відсту́плять від ме́не ті, що жадають погуби́ти душу мою. Бо один ти си́льний, Господи, у всьому, і Тобі слава на віки віків. Амінь.
</p>

</body>
</html>
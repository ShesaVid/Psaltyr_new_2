<html>
<body>
<p>&nbsp;&nbsp;&nbsp;&nbsp;<font COLOR='RED'><small>1</small></font> Благослови́, душе́ моя, Господа і, вся істо́то моя, ім’я святеє Його.
 <font COLOR='RED'><small>2</small></font> Благослови, душе́ моя, Господа і не забува́й усіх добродійств Його.
 <font COLOR='RED'><small>3</small></font> Він очищає всі беззако́ння твої, зціляє всі неду́ги твої.
 <font COLOR='RED'><small>4</small></font> Він звільняє від тління життя твоє, вінчає тебе ми́лістю і щедро́тами.
 <font COLOR='RED'><small>5</small></font> Він вико́нує благі бажання твої: оновиться, подібно орля́ті, юність твоя.
 <font COLOR='RED'><small>6</small></font> Господь творить справедливість і суд усім покри́вдженим.
 <font COLOR='RED'><small>7</small></font> Показав путі Свої Мойсеєві, синам Ізра́їлевим – хоті́ння Свої.
 <font COLOR='RED'><small>8</small></font> Щедрий і милостивий Господь, довготерпеливий і многомилостивий.
 <font COLOR='RED'><small>9</small></font> Не до кінця прогні́вається і повік не ворогува́тиме.
 <font COLOR='RED'><small>10</small></font> Не за беззако́ннями нашими вчини́в нам і не за гріхами нашими возда́в нам.
 <font COLOR='RED'><small>11</small></font> Бо як високо небо над землею, так утверди́в Господь милість Свою над тими, що боя́ться Його.
 <font COLOR='RED'><small>12</small></font> Як дале́ко схід від заходу, так віддали́в Він від нас беззако́ння наші.
 <font COLOR='RED'><small>13</small></font> Як отець ми́лує дітей, так ми́лує Господь тих, що боя́ться Його.
 <font COLOR='RED'><small>14</small></font> Бо Він знає су́тність нашу, пам’ятає, що ми – по́рох землі.
 <font COLOR='RED'><small>15</small></font> Людина – як трава́, дні її – немов цвіт польови́й, цвіте й відцвітає́.
 <font COLOR='RED'><small>16</small></font> Повіє вітер над нею, і не ста́не її: не знайти́ вже й місця по ній.
 <font COLOR='RED'><small>17</small></font> Милість же Господня від віку й до віку на тих, що боя́ться Його.
 <font COLOR='RED'><small>18</small></font> І правда Його на сина́х синів, що бережу́ть завіти Його і пам’ятають за́повіді Його, щоб вико́нувати їх.
 <font COLOR='RED'><small>19</small></font> Господь на небесах уготува́в Престіл Свій, і Царство Його усім володі́є.
 <font COLOR='RED'><small>20</small></font> Благослові́ть Господа, всі ангели Його, сильні міцністю, що виконуєте слово Його, слу́хаючи голосу слів Його.
 <font COLOR='RED'><small>21</small></font> Благослові́ть Господа, всі Сили Його, слуги Його, що тво́рите волю Його.
 <font COLOR='RED'><small>22</small></font> Благослові́ть Господа, всі діла́ Його. На всіх місцях володіння Його благослови, душе́ моя, Господа!<br />
&nbsp;&nbsp;&nbsp;&nbsp;<font COLOR='RED'>Слава...</font></p>

</body>
</html>
<html>
<body>
<p>&nbsp;&nbsp;&nbsp;&nbsp;<font COLOR='RED'><small>1</small></font> Хваліть ім’я Господнє, хваліть, раби Господні,
 <font COLOR='RED'><small>2</small></font> що стоїте́ у храмі Господнім, у двора́х дому Бога нашого.
 <font COLOR='RED'><small>3</small></font> Хваліть Господа, бо Господь благий; співайте імені Його, бо це добре.
 <font COLOR='RED'><small>4</small></font> Господь обра́в Собі Якова, – обрав Ізра́їля у насліддя Собі.
 <font COLOR='RED'><small>5</small></font> Я пізна́в, що Господь великий, і що Бог наш над усіма богами.
 <font COLOR='RED'><small>6</small></font> Все, що хо́че, Господь тво́рить на небесах і на землі, в морях і у всіх безо́днях;
 <font COLOR='RED'><small>7</small></font> підно́сить хмари від країв землі, сяє блискавкою серед дощу́, виво́дить вітри зі сховищ Своїх.
 <font COLOR='RED'><small>8</small></font> Він умертви́в пе́рвістків у Єгипті від людей до тварин,
 <font COLOR='RED'><small>9</small></font> явив знаме́ння й чудеса́ посеред тебе, Єгипте, над фараоном і над усіма рабами його,
 <font COLOR='RED'><small>10</small></font> ура́зив багато народів і зни́щив могутніх царів:
 <font COLOR='RED'><small>11</small></font> Сигона, царя Аморрейського, і Ога, царя Васанського, і всі царства ханаанські;
 <font COLOR='RED'><small>12</small></font> і відда́в землю їх у насліддя Ізра́їлю, в насліддя людям Своїм.
 <font COLOR='RED'><small>13</small></font> Господи, ім’я Твоє навіки, і пам’ять про Тебе з роду в рід.
 <font COLOR='RED'><small>14</small></font> Бо Господь буде судити народ Свій і змилосе́рдиться над рабами Своїми.
 <font COLOR='RED'><small>15</small></font> Ідоли язи́чників – срібло й золото, творіння рук людських.
 <font COLOR='RED'><small>16</small></font> Ма́ють уста і не гово́рять, ма́ють очі і не ба́чать,
 <font COLOR='RED'><small>17</small></font> мають вуха і не чу́ють, і нема ди́хання в уста́х їх.
 <font COLOR='RED'><small>18</small></font> Подібні до них будуть і ті, що ро́блять їх, і ті, що наді́ються на них.
 <font COLOR='RED'><small>19</small></font> Доме Ізраїлів! Благословля́йте Господа. Доме Ааронів! Благословля́йте Господа.
 <font COLOR='RED'><small>20</small></font> Доме Левія! Благословля́йте Господа. Всі, хто боїться Господа, благословля́йте Господа.
 <font COLOR='RED'><small>21</small></font> Благослове́н Господь від Сиона, що живе́ в Єрусалимі. Алилуя!
</p>

</body>
</html>
<html>
<body>
<p>&nbsp;&nbsp;&nbsp;&nbsp;<font COLOR='RED'><small>1</small></font> Розсуди́ мене́, Господи, бо я ходив у неви́нності моїй; на Господа я наді́явся і не похитну́вся. <font COLOR='RED'><small>2</small></font> Ви́пробуй мене́, Господи, досліди́ мене́, розпали́ серце моє і всю істо́ту мою. <font COLOR='RED'><small>3</small></font> Бо милість Твоя перед моїми очима, і я ходи́в у істині Твоїй. <font COLOR='RED'><small>4</small></font> Не сиді́в я з людьми нечести́вими, і з підсту́пними не піду. <font COLOR='RED'><small>5</small></font> Я знена́видів збори беззако́нників і з нечести́вцями не сяду. <font COLOR='RED'><small>6</small></font> Умию в неви́нності руки мої і обійду́ жерто́вник Твій, Господи, <font COLOR='RED'><small>7</small></font> щоб сповіща́ти го́лосом хвали́ про всі ди́вні діла́ Твої. <font COLOR='RED'><small>8</small></font> Господи, полюбив я красу́ до́му Твого́ і місце оселі слави Твоєї. <font COLOR='RED'><small>9</small></font> Не погуби з нечести́вими душі́ моєї і життя мого́ з людьми кровоже́рними, <font COLOR='RED'><small>10</small></font> що руки їхні гото́ві на беззако́ння, а прави́ця їхня по́вна пі́дкупів. <font COLOR='RED'><small>11</small></font> Я ж у непоро́чності моїй ходжу. Спаси мене, Господи, і поми́луй мене. <font COLOR='RED'><small>12</small></font> Нога моя стоїть на дорозі правди. У церква́х буду благословля́ти Тебе́, Господи.</p>

</body>
</html>
<html>
<body>
<p>&nbsp;&nbsp;&nbsp;&nbsp;<font COLOR='RED'><small>1-2</small></font> Господи, почу́й слова мої, зглянься на блага́ння мої. <font COLOR='RED'><small>3</small></font> Ви́слухай голос молі́ння мого́, Ца́рю мій і Боже мій, бо до Тебе молю́ся я, Господи! <font COLOR='RED'><small>4</small></font> Зра́нку почуй голос мій, зра́нку стану я пе́ред Тобою і буду чекати. <font COLOR='RED'><small>5</small></font> Бо Ти Бог, що не хочеш беззако́ння, і не осе́литься з Тобою лукавий. <font COLOR='RED'><small>6</small></font> Не зали́шаться нечестиві перед очима Твоїми, Ти знена́видів усіх, що чи́нять беззако́ння. <font COLOR='RED'><small>7</small></font> Ти погу́биш усіх, хто гово́рить неправду. Кровоже́рним і підсту́пним гидує Господь. <font COLOR='RED'><small>8</small></font> Я ж з вели́кої милости Твоєї увійду в дім Твій, поклоню́ся до храму святого Твого́ зі страхом перед Тобою. <font COLOR='RED'><small>9</small></font> Го́споди, наста́в мене́ правдою Твоєю, ворогів моїх заради ви́прав дорогу мою перед Тобою. <font COLOR='RED'><small>10</small></font> Бо нема істини в устах їхніх, серце їхнє лука́ве, гріб відкритий – горта́нь їх; язиком своїм облещують. <font COLOR='RED'><small>11</small></font> Осуди їх, Боже, нехай відпаду́ть від на́мірів своїх, за безліч нече́стя їхнього відкинь їх, бо вони повстали проти Те́бе, Господи. <font COLOR='RED'><small>12</small></font> І нехай звеселя́ться всі, що уповають на Те́бе, і повіки раді́ють. Ти осе́лишся між ними, і будуть хвали́тися Тобою ті, що люблять ім’я Твоє. <font COLOR='RED'><small>13</small></font> Бо Ти благословля́єш праведника, Господи, і благоволі́нням, наче щитом, покрива́єш його.</p>
</body>
</html>
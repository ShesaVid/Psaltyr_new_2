<html>
<body>
<p>&nbsp;&nbsp;&nbsp;&nbsp;<font COLOR='RED'><small>1</small></font> Прославля́ю Тебе, Господи, від усього серця мого. Перед ангелами співа́тиму похвалу́ Тобі за те, що Ти почу́в усі слова уст моїх.
 <font COLOR='RED'><small>2</small></font> Буду поклоня́тися перед святим храмом Твоїм і сла́вити ім’я Твоє за милість Твою і правду Твою, бо Ти звеличи́в слово Твоє вище від усякого імені Твого.
 <font COLOR='RED'><small>3</small></font> В день, коли я взива́в до Тебе, Ти почу́в мене і всели́в у душу мою силу.
 <font COLOR='RED'><small>4</small></font> Будуть прославля́ти Тебе, Господи, всі царі землі, коли почу́ють слова уст Твоїх.
 <font COLOR='RED'><small>5</small></font> Будуть у пісня́х прославля́ти путі Господні, бо велика слава Господня.
 <font COLOR='RED'><small>6</small></font> Високий Господь: смире́нного бачить і гордого пізнає́ зда́лека.
 <font COLOR='RED'><small>7</small></font> Якщо я піду серед напа́стей, Ти оживи́ш мене, простя́гнеш руку Твою на ворогі́в моїх, і спасе мене прави́ця Твоя.
 <font COLOR='RED'><small>8</small></font> Господь возда́сть за мене; Господи, милість Твоя повік. Не покида́й творіння рук Твоїх.
</p>

</body>
</html>
<html>
<body>
<p>&nbsp;&nbsp;&nbsp;&nbsp;<font COLOR='RED'><small>1</small></font> Господи, взива́ю до Те́бе, вислухай мене. Почуй голос моління мого, коли взиваю до Те́бе.
 <font COLOR='RED'><small>2</small></font> Нехай стане молитва моя як кадило перед Тобою; підне́сення рук моїх – як же́ртва вечірня.
 <font COLOR='RED'><small>3</small></font> Постав, Господи, охоро́ну уста́м моїм і двері огоро́жі в устах моїх.
 <font COLOR='RED'><small>4</small></font> Не відхили́ серця мого до слів лука́вих – виправдо́вувати мої гріхи, разом з людьми, що чи́нять беззако́ння, щоб не став я спі́льником при́страстей їхніх.
 <font COLOR='RED'><small>5</small></font> Нехай навча́є мене пра́ведник ми́лістю, нехай і викрива́є мене; єлей же слів грішника нехай не намасти́ть голови моєї.
 <font COLOR='RED'><small>6</small></font> І молитва моя проти злодія́нь їхніх. Поже́рла земля в безо́дні су́ддів їхніх.
 <font COLOR='RED'><small>7</small></font> Почуті ж були слова мої як перемо́жні; як гру́ддя землі розмета́лися вони по землі; так розси́палися кості їхні над пе́клом.
 <font COLOR='RED'><small>8</small></font> На Те́бе ж, Господи, Господи, зве́рнені очі мої; на Тебе надія моя, не відки́нь душі моєї.
 <font COLOR='RED'><small>9</small></font> Охорони́ мене від сіті, що її поста́вили на ме́не, і від спокус, що їх наста́вили беззако́нні.
 <font COLOR='RED'><small>10</small></font> У сіть свою впаду́ть грішники, а я з Тобою її перейду́.
</p>

</body>
</html>
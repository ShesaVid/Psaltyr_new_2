<html>
<body>
<p>&nbsp;&nbsp;&nbsp;&nbsp;Владико Вседержи́телю, незбагне́нний Боже, Поча́ток світу і прерозу́мна Сила, Отче іпоста́сного Слова, що посила́єш Єдиносильного Твого Духа! Ти ради Своєї безме́жної ми́лости і невимо́вної бла́гости не знева́жив людського єства́, те́мрявою гріха покри́того, але просвіти́в людей світлом Твого́ Боже́ственного вчення через Закон і пророків. Наоста́нку ж посла́в нам Єдиноро́дного Твого́ Сина і Ним нас до світла богопізнання́ привів. Нехай же вуха Твої і тепер чу́ють голос молінь наших; і дай нам, Боже, пи́льним і твере́зим сердцем всю ніч цього́ життя пройти́ в очі́куванні пришестя Сина Твого́ Христа і Бога нашого, Судді всіх, щоб не в лі́нощах, а у викона́нні за́повідей Твоїх ми зустрі́ли Його та ввійшли́ в радість Його, де не вмовка́є голос святко́вий і не скі́нчується насоло́да тих, що ба́чать лиця Твого́ красу невимо́вну. Бо Ти благий і людинолю́бний Бог єси, і Тобі славу возсила́ємо, Отцю, і Сину, і Святому Духу, нині, і повсякчас, і на віки віків. Амінь.</p>

</body>
</html>
<html>
<body>
<p>&nbsp;&nbsp;&nbsp;&nbsp;<font COLOR='RED'><small>1</small></font> Хваліть Господа, бо бла́го співати Богу нашому: нехай буде Йому насоло́дою наша хвала.
 <font COLOR='RED'><small>2</small></font> Господь буду́є Єрусалим, і розсі́яних людей Своїх збере́.
 <font COLOR='RED'><small>3</small></font> Він зціля́є розбитих серцем і перев’я́зує рани їхні.
 <font COLOR='RED'><small>4</small></font> Знає кі́лькість усіх зіро́к, і всіх їх за імена́ми назива́є.
 <font COLOR='RED'><small>5</small></font> Великий Господь наш, і велика сила Його, і ро́зуму Його немає числа́.
 <font COLOR='RED'><small>6</small></font> Смире́нних підно́сить Господь, а нечести́вих прини́жує до землі.
 <font COLOR='RED'><small>7</small></font> Співа́йте Господу хвалу, співа́йте Богу нашому на гу́слях.
 <font COLOR='RED'><small>8</small></font> Він покрива́є небо хма́рами і посила́є на землю дощ, виро́щує на горах траву́ і всяку росли́ну на пожи́ву людям.
 <font COLOR='RED'><small>9</small></font> Дає поживу тваринам і всім птахам, що прославляють Його.
 <font COLOR='RED'><small>10</small></font> Не на си́лу коня ди́виться Він, і не на шви́дкість людських ніг зважа́є.
 <font COLOR='RED'><small>11</small></font> Господь лю́бить тих, що боя́ться Його і упова́ють на милість Його.
</p>

</body>
</html>
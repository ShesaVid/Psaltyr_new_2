<html>
<body>
<p>&nbsp;&nbsp;&nbsp;&nbsp;Тобі, Господи, єди́ному й незлоби́вому, спові́дую гріхи мої. До Те́бе припада́ю я, недосто́йний, і взива́ю: згрішив я, Господи, згрішив і недостойний погля́нути на висоту небе́сну через мно́жество неправд моїх. Але, Господи мій, Господи! Дай мені сльози покая́ння, щоб я ними убла́гав Тебе – єдиного благо́го і ми́лостивого. Очи́сти мене́ від гріха раніше кінця мого́. Бо страшне́ місце я маю пройти, коли відділю́ся від тіла мого́; бо зустрі́не мене багато темних де́монов, і ніхто не буде мене проводжа́ти і захища́ти. Тому припада́ю до Твого милосе́рдя: не відда́й мене́ тим, що хочуть улови́ти мене́, щоб не потіша́лися з ме́не вороги́ мої та щоб не сказа́ли: “Ти будеш наш!”. Ні, Господи, не забудь щедрот Твоїх і не відплати́ мені за беззако́ння мої. Не відверни́ лиця Твого від ме́не і, хоч маєш покарати мене́, карай милостиво й лагідно, а ворог нехай не радується за мене. Ти погаси його гнів і спини всі його злі дії. А мені, милосердний Господи, дай дорогу до Те́бе просту й легку́. Бо хоч і грішив я, але не зверта́вся до іншого лікаря і не простяга́в руки́ моєї до бога іншого. Отже не відкидай мене́, а почуй мене́ у благо́сті Твоїй. Утверди́ серце моє стра́хом Твоїм, і нехай буде на мені Благода́ть Твоя, Господи, що, як вогнем, попалить мої нечи́сті по́мисли. Бо Ти, Господи, Світло, вище від усякого світла, Радість, вища за всі радості, успо́коєння, вище за всякий спокій. Ти – Життя вічне і Спасіння, що перебува́є навіки віків. Амінь.</p>

</body>
</html>
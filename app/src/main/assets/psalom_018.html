<html>
<body>
<p>&nbsp;&nbsp;&nbsp;&nbsp;<font COLOR='RED'><small>1-2</small></font> Небеса́ повіда́ють славу Божу, творіння ж рук Його сповіща́є твердь. <font COLOR='RED'><small>3</small></font> День дневі сповіща́є про них, і одна ніч ночі дає зві́стку. <font COLOR='RED'><small>4</small></font> Нема ні мови, ні говору, де не чу́вся б голос їх. <font COLOR='RED'><small>5</small></font> По всій землі розійшло́ся віщува́ння їх, і в кінці вселе́нної слова їх. Він поставив у них сонце, <font COLOR='RED'><small>6</small></font> і воно, мов жених, виходить із весі́льного черто́га свого. Радіє, мов ве́летень, щоб обійти ко́ло своє. <font COLOR='RED'><small>7</small></font> Від кра́ю небес вихід його, і захід його на краю́ їх, і ніщо не сховається від тепла́ його. <font COLOR='RED'><small>8</small></font> Закон Господній непоро́чний, душу оживля́є: свідчення Господні вірні, навча́ють простих. <font COLOR='RED'><small>9</small></font> Повеління Господні пра́ведні – звеселя́ють серце. Заповідь Господня світла – просві́тлює очі. <font COLOR='RED'><small>10</small></font> Страх Господній чистий і перебува́є вічно. Суди́ Господні – істина, всі справедли́ві, <font COLOR='RED'><small>11</small></font> доро́жчі за золото й дорогоці́нне камі́ння; солодші за мед із сотів. <font COLOR='RED'><small>12</small></font> Бо раб Твій охороня́ється ними. І хто доде́ржує їх, тому нагоро́да велика. <font COLOR='RED'><small>13</small></font> Хто зрозуміє гріхи свої? І від тайних моїх очи́сти мене́. <font COLOR='RED'><small>14</small></font> І від навми́сних утри́май мене́, раба Твого́, щоб не оволоді́ли вони мною. Тоді я буду непоро́чним і очищеним від гріха великого. <font COLOR='RED'><small>15</small></font> Нехай же слова́ уст моїх і думки́ се́рця мого́ будуть приємні Тобі, Господи, Тверди́не моя і Спасителю мій.
</p>
</body>
</html>
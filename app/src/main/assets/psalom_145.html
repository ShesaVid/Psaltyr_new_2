<html>
<body>
<p>&nbsp;&nbsp;&nbsp;&nbsp;<font COLOR='RED'><small>1</small></font> Хвали, душе́ моя, Господа! Буду хвали́ти Господа, по́ки й життя мого.
 <font COLOR='RED'><small>2</small></font> Співа́тиму Богові моєму, поки й живу.
 <font COLOR='RED'><small>3</small></font> Не наді́йтеся на князі́в, на синів людськи́х, в них нема спасіння.
 <font COLOR='RED'><small>4</small></font> Ви́йде дух його і ве́рнеться в землю свою; в той день заги́нуть усі помисли його.
 <font COLOR='RED'><small>5</small></font> Блаже́н, кому Бог Якова – помічни́к його; у кого надія на Господа Бога свого,
 <font COLOR='RED'><small>6</small></font> що створи́в небо і землю, море і все, що в них; Він береже́ істину повік,
 <font COLOR='RED'><small>7</small></font> тво́рить суд покри́вдженим, дає пожи́ву голо́дним.
 <font COLOR='RED'><small>8</small></font> Господь визволя́є зако́ваних, Господь умудря́є сліпців, Господь підно́сить пова́лених, Господь любить праведників;
 <font COLOR='RED'><small>9</small></font> Господь охороня́є пришельців; сироту і вдову при́йме, а путь грішників погу́бить.
 <font COLOR='RED'><small>10</small></font> Царюва́тиме Господь повіки, Бог твій, Сионе, з роду в рід. Алилуя.
</p>

</body>
</html>
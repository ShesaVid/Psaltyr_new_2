<html>
<body>
<p>&nbsp;&nbsp;&nbsp;&nbsp;<font COLOR='RED'><small>1-2</small></font> Вилилось із се́рця мого слово благе́, говорю я про діла мої Цареві. Язик мій – перо кни́жника-скоропи́сця. <font COLOR='RED'><small>3</small></font> Ти прекра́сніший за синів людськи́х, вилива́ється благодать із уст Твоїх. Тому благослови́в Тебе Бог навіки. <font COLOR='RED'><small>4</small></font> Прив’яжи меч Твій до бедра́ Твого́, си́льний, сла́вою Твоєю і красою Твоєю. <font COLOR='RED'><small>5</small></font> І натягни́ лук, і встигай, і царюй істини ради, і лагідности, і справедли́вости, і ди́вно поведе́ Тебе́ прави́ця Твоя́. <font COLOR='RED'><small>6</small></font> Го́стрі стріли Твої, сильний! Вони в серце ворога́м Царя. Впадуть народи перед Тобою. <font COLOR='RED'><small>7</small></font> Престіл Твій, Боже, повік віку, жезл правоти́ – жезл Царства Твого́. <font COLOR='RED'><small>8</small></font> Ти полюбив правду і знена́видів беззаконня, тому пома́зав Тебе, Боже, Бог Твій єлеєм радости більше, ніж спільників Твоїх. <font COLOR='RED'><small>9</small></font> Вся оде́жа Твоя – як смирна, алое і касія; в палатах із слонової кості звеселя́ть Тебе́. <font COLOR='RED'><small>10</small></font> Дочки царів поче́сні гості Твої; стала цари́ця право́руч Те́бе, в ризи позоло́чені одя́гнена, прикра́шена. <font COLOR='RED'><small>11</small></font> Слухай, дочко, і споглянь, і прихили́ вухо твоє, і забудь народ твій і дім отця твого. <font COLOR='RED'><small>12</small></font> І забажа́є Цар доброти твоєї, бо Він – Бог твій, і поклонишся Йому. <font COLOR='RED'><small>13</small></font> І дочка Тира з дарами, і найбага́тші з народів помо́ляться лицю́ Твоє́му. <font COLOR='RED'><small>14</small></font> Вся слава дочки́ царя в ній самій, одежа її шита золотом. <font COLOR='RED'><small>15</small></font> В дорогих прикра́шених ризах введуть її до Царя. Приве́дені будуть діви вслід за нею, по́други її. <font COLOR='RED'><small>16</small></font> Приведу́ть їх з пісня́ми радости і введуть їх у пала́ту Царя. <font COLOR='RED'><small>17</small></font> Замість батькі́в Твоїх будуть сини Твої. Ти поставиш їх князями по всій землі. <font COLOR='RED'><small>18</small></font> Пом’яну ім’я Твоє у вся́кому роді і роді. Заради того люди всі вихваля́тимуть Тебе і прославлятимуть ім’я Твоє повік віку.</p>

</body>
</html>
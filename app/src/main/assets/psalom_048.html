<html>
<body>
<p>&nbsp;&nbsp;&nbsp;&nbsp;<font COLOR='RED'><small>1-2</small></font> Слухайте це, всі наро́ди. Почуйте всі, хто живе на світі, – <font COLOR='RED'><small>3</small></font> І про́сті, і зна́ні, і багаті, й убогі. <font COLOR='RED'><small>4</small></font> Уста мої промовля́тимуть прему́дрість, і по́мисли серця мого́ – розум. <font COLOR='RED'><small>5</small></font> Прихилю́ вухо моє до притчі і на гуслях пісні відкрию за́гадку мою. <font COLOR='RED'><small>6</small></font> Чого боя́тися мені в день біди, коли обсту́плять мене злочинства тих, що доганя́ють мене? <font COLOR='RED'><small>7</small></font> Ви, що надієтеся на силу свою та велича́єтеся бага́тством своїм! <font COLOR='RED'><small>8</small></font> Людина ніко́ли не викупить брата свого́, не дасть Богові викупу за ньо́го. <font COLOR='RED'><small>9</small></font> Дорога́ ціна викупу душ їхніх, і не бу́де того пові́ки, <font COLOR='RED'><small>10</small></font> щоб залиши́вся хтось жити вічно і не зазнав смерти. <font COLOR='RED'><small>11</small></font> Кожен бачить, що й розу́мні помира́ють так само, як і нерозу́мні та безу́мні гинуть, і багатства свої залиша́ють іншим. <font COLOR='RED'><small>12</small></font> Вони думають, що доми́ їхні вічні і осе́лі їхні з роду в рід, зе́млі свої вони називають своїми іменами. <font COLOR='RED'><small>13</small></font> І людина, бу́дучи в че́сті, не розуміє, що вона зрівня́лася з твари́нами і уподі́бнюється їм. <font COLOR='RED'><small>14</small></font> Цей шлях їхній – спокуса їм, хоч після цьо́го устами своїми будуть хвали́ти його. <font COLOR='RED'><small>15</small></font> Як овець, поглине їх безо́дня; смерть буде пасти їх, і ранком пра́ведні будуть володі́ти ними; сила покине їх, і могила бу́де жи́тлом їхнім. <font COLOR='RED'><small>16</small></font> Але Господь спасе душу мою від пекла, коли при́йме мене́. <font COLOR='RED'><small>17</small></font> Не бійся, коли розбагатіє людина, коли примно́житься слава дому її. <font COLOR='RED'><small>18</small></font> Бо коли помре́, то не ві́зьме з собою нічого, не пі́де за нею слава її. <font COLOR='RED'><small>19</small></font> Хоч за життя вона ублажа́є душу свою, і славлять її за те, що догоджа́є собі, <font COLOR='RED'><small>20</small></font> але пі́де до роду батьків своїх, які ніко́ли не побачать світла.
    <font COLOR='RED'><small>21</small></font> Так людина, бу́дучи в че́сті, не розуміє, що вона зрівня́лася з тваринами і уподібнюється їм.<br />
&nbsp;&nbsp;&nbsp;&nbsp;<font COLOR='RED'>Слава...</font></p>

</body>
</html>
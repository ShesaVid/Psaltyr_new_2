<html>
<body>
<p>&nbsp;&nbsp;&nbsp;&nbsp;<font COLOR='RED'><small>1</small></font> Прийдіть, у радості заспіва́ємо Господу, ви́голосимо славу Спасителю нашому.
 <font COLOR='RED'><small>2</small></font> Ста́ньмо перед лицем Його з хвалою, пісня́ми просла́вимо Його.
 <font COLOR='RED'><small>3</small></font> Бо Господь – Бог великий і Цар великий над усіма́ сильними землі.
 <font COLOR='RED'><small>4</small></font> Бо в руці Його всі глиби́ни землі, і висо́ти гір всі Його.
 <font COLOR='RED'><small>5</small></font> І море – Його, бо Він створи́в його, і сушу створи́ли ру́ки Його.
 <font COLOR='RED'><small>6</small></font> Прийді́ть, поклоні́мось і припадімо до Нього, та, схиливши коліна, помо́лимось перед Господом, Який створи́в нас.
 <font COLOR='RED'><small>7</small></font> Бо Він – Бог наш, а ми, люди, – па́ства Його і вівці руки́ Його. О, коли б ви нині послу́хали голосу Його:
 <font COLOR='RED'><small>8</small></font> “Не робіть жорсто́кими сердець ваших, як у Мереві, як у день випробовування в пустелі,
 <font COLOR='RED'><small>9</small></font> де спокуша́ли Мене батьки́ ваші, випробо́вували Мене, хоч бачили діла Мої.
 <font COLOR='RED'><small>10</small></font> Сорок років гніви́в Мене рід цей, і Я сказа́в: народ цей заблука́в серцем; вони не пізна́ли шляхів Моїх.
 <font COLOR='RED'><small>11</small></font> Тому Я покля́вся в гніві Моїм, що вони не вві́йдуть у спо́кій Мій”.
</p>

</body>
</html>
<html>
<body>
<p>&nbsp;&nbsp;&nbsp;&nbsp;<font COLOR='RED'><small>1-2</small></font> Помилуй мене, Боже, помилуй мене, бо на Те́бе надіється душа моя, і в тіні крил Твоїх я схова́юсь, аж доки пере́йде беззако́ння. <font COLOR='RED'><small>3</small></font> Буду взивати до Бога Всеви́шнього, Який допомага́в мені. <font COLOR='RED'><small>4</small></font> Він пошле́ поміч з неба і спасе́ мене. Пошле Бог милість Свою й істину Свою і осоро́мить тих, що шука́ють погуби́ти мене́. <font COLOR='RED'><small>5</small></font> Душа моя се́ред звірів, я се́ред людей, що ди́шуть по́лум’ям, зуби їхні, як спи́си, і язик їхній – меч го́стрий. <font COLOR='RED'><small>6</small></font> Вознеси́ся над небеса́ми, Боже, і по всій землі слава Твоя. <font COLOR='RED'><small>7</small></font> Сітку поста́вили вони для ніг моїх і ло́влять душу мою; ви́копали для ме́не яму і самі́ впали в неї. <font COLOR='RED'><small>8</small></font> Гото́ве серце моє, Боже; гото́ве серце моє: буду співа́ти і сла́вити Тебе. <font COLOR='RED'><small>9</small></font> Встава́й, славо моя! Вста́ньте, псалтир і гуслі! Вста́ну я рано. <font COLOR='RED'><small>10</small></font> Буду сла́вити Тебе́, Господи, між наро́дами, буду оспі́вувати Тебе́ між людьми́. <font COLOR='RED'><small>11</small></font> Бо до небе́с піднесла́ся милість Твоя і до хмар істина Твоя. <font COLOR='RED'><small>12</small></font> Вознеси́ся над небеса́ми, Боже, і по всій землі слава Твоя.</p>

</body>
</html>
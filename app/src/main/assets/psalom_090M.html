<html>
<body>
<p>&nbsp;&nbsp;&nbsp;&nbsp;Господи Боже мій! Єдиний благий і Людинолю́бний, єдиний милостивий і ла́гідний, єдиний істинний і пра́ведний, єдиний щедрий і милосе́рдний, Боже наш! Нехай найде на ме́не, грішного і нікче́много раба Твого, сила Твоя і нехай укріпи́ть мене Єва́нгелієм Божественного вчення Твого! Владико, Людинолю́бний, любомилосе́рдний! Просвіти́ моє серце і все моє тіло й очисти мене від уся́кої злоби й гріхо́вности. Збережи́ мене в чистоті й непоро́чності від усякого ді́йства диявольского. Дару́й мені за Твоєю милістю вчення Твоє розумі́ти, про Тебе ду́мати, за Твоїми за́повідями жити, Твого гніву боя́тися і чини́ти тільки уго́дне Тобі до оста́ннього мого зітха́ння. Збережи́ милосердям Твоїм мою душу і тіло, розум і думки́ і весь мій тілесний храм від супроти́вної споку́си, Господи, мій Господи! Покри́й мене милосердям Твоїм і не поки́нь мене, негідного раба Твого, бо Ти захисник мій, Господи, і про Те́бе пісня моя завжди. І Тобі возсила́ю славу, Отцю, і Сину, і Святому Духу, нині, і повсякчас, і на віки віків. Амінь.
</p>

</body>
</html>
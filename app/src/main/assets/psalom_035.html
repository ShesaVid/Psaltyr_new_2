<html>
<body>
<p>&nbsp;&nbsp;&nbsp;&nbsp;<font COLOR='RED'><small>1-2</small></font> Навчи́вся беззако́нник грішити в серці своїм; нема страху Божого перед очима його. <font COLOR='RED'><small>3</small></font> Сам себе він обманює в очах своїх, ніби шукає гріхів своїх, щоб знена́видіти їх. <font COLOR='RED'><small>4</small></font> Але слова уст його – непра́вда і лука́вство, він не хоче навчи́тися чини́ти добро. <font COLOR='RED'><small>5</small></font> На ліжку своєму він замишля́є беззаконня, стає на недо́бру дорогу, не соро́миться зла. <font COLOR='RED'><small>6</small></font> Господи, милість Твоя до небе́с, істина Твоя понад хма́рами. <font COLOR='RED'><small>7</small></font> Правда Твоя, – як гори Божі, а при́суди Твої, – як безодня велика, про людей і про тварин піклу́єшся Ти, Господи. <font COLOR='RED'><small>8</small></font> Яка велика милість Твоя, Боже! Сини людські під за́хистом крил Твоїх спокі́йні. <font COLOR='RED'><small>9</small></font> Вони жи́вляться від доста́тків дому Твого, і з джерела́ соло́дощів Твоїх Ти напува́єш їх. <font COLOR='RED'><small>10</small></font> Бо в Тобі джерело́ життя: в сяйві Твоїм ми бачимо світло. <font COLOR='RED'><small>11</small></font> Нехай буде ми́лість Твоя на тих, що визнаю́ть Тебе, і правда Твоя на добрих серцем. <font COLOR='RED'><small>12</small></font> Нехай не насту́пить на ме́не нога горди́ні, і рука грішника нехай не досягне́ мене́.
    <font COLOR='RED'><small>13</small></font> Бо впа́ли ті, що чини́ли беззаконня, впали і не можуть встати.<br />
&nbsp;&nbsp;&nbsp;&nbsp;<font COLOR='RED'>Слава...</font></p>

</body>
</html>
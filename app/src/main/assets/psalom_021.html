<html>
<body>
<p>&nbsp;&nbsp;&nbsp;&nbsp;<font COLOR='RED'><small>1-2</small></font> Боже, Боже мій! Згля́нься на ме́не! На́що Ти поки́нув мене́? Далекі від спасіння мого́ слова плачу мого́. <font COLOR='RED'><small>3</small></font> Боже мій, взива́ю вдень – і Ти не чу́єш; вночі – і нема мені спо́кою. <font COLOR='RED'><small>4</small></font> Ти ж у святині живе́ш, хвало Ізраїля. <font COLOR='RED'><small>5</small></font> На Те́бе наді́ялися батьки́ наші, наді́ялись, і Ти ви́зволив їх. <font COLOR='RED'><small>6</small></font> До Те́бе зверта́лись і були спасе́нні, на Те́бе надію поклада́ли і не осоро́мились. <font COLOR='RED'><small>7</small></font> А я черв, а не людина, прини́ження в людей і знева́га в народів. <font COLOR='RED'><small>8</small></font> Всі, хто ди́виться на ме́не, насміха́ються з ме́не, зневажа́ють уста́ми, кива́ючи головою: <font COLOR='RED'><small>9</small></font> “Він наді́явся на Бога, нехай же спасе́ його, нехай ви́зволить його, коли він уго́дний Йому”. <font COLOR='RED'><small>10</small></font> Але Ти ж вивів мене з утро́би, дав мені надію на Тебе від груде́й ма́тері моєї. <font COLOR='RED'><small>11</small></font> На Те́бе поки́нутий я від утро́би. Від груде́й матері моєї Ти – Бог мій. <font COLOR='RED'><small>12</small></font> Не віддаля́йся ж від ме́не, бо скорбо́та близько, а засту́пника нема. <font COLOR='RED'><small>13</small></font> Бики роз’ярені обступи́ли мене́, страшні́ васанські – оточили мене. <font COLOR='RED'><small>14</small></font> Розкри́ли на мене па́щі свої, як лев, що шукає пожи́ви й ри́кає. <font COLOR='RED'><small>15</small></font> Я розли́вся, як вода, розсла́бли всі кості мої, і серце моє, як віск, розтопи́лося в грудях моїх. <font COLOR='RED'><small>16</small></font> Ви́сохла, як черепо́к, сила моя, і язик мій прилип до піднебі́ння мого́. В порох смерти Ти звів мене. <font COLOR='RED'><small>17</small></font> Бо пси оточи́ли мене́, зграя злих обступи́ла мене́. Проби́ли руки й ноги мої. <font COLOR='RED'><small>18</small></font> Можна перелічи́ти всі кості мої, а вони ди́вляться та зневажають мене́. <font COLOR='RED'><small>19</small></font> Розділили ризи мої собі і за оде́жу мою ки́дали жереб. (Див.: Мф.27,35;Ін. 19,24). <font COLOR='RED'><small>20</small></font> Ти ж, Господи, не віддаля́йся від ме́не. Сило моя, на поміч мені прийди! <font COLOR='RED'><small>21</small></font> Ви́зволи від смерти душу мою і від псів само́тню мою. <font COLOR='RED'><small>22</small></font> Почуй і спаси мене́ від пащі лева і від рогів єдинорогів ви́зволи мене́. <font COLOR='RED'><small>23</small></font> Я ж сповіща́тиму ім’я Твоє браттям моїм, посеред церкви вірних у пісня́х хвали́тиму Тебе́. <font COLOR='RED'><small>24</small></font> Всі, хто боїться Господа, прославля́йте Його. Всі наща́дки Якова, хваліть Його; нехай же боя́ться Його всі покоління Ізра́їля! <font COLOR='RED'><small>25</small></font> Бо Він не знева́жив і не покинув бідного в біді його і не сховав від ме́не лиця Свого, а почу́в мене́, коли благав Його. <font COLOR='RED'><small>26</small></font> Буду хвали́тися Тобою у зібра́нні великому, буду визнава́ти Тебе, обітниці мої спо́вню перед тими, що боя́ться Його. <font COLOR='RED'><small>27</small></font> Будуть їсти убогі й наси́чуватися, і хвали́тимуть Господа ті, що шука́ють Його, щоб жили́ серця ваші повіки. <font COLOR='RED'><small>28</small></font> Згада́ють і пове́рнуться до Господа всі краї землі і покло́няться перед Ним усі племена́ народів. <font COLOR='RED'><small>29</small></font> Бо Господнє є Царство, і Він царює над народами. <font COLOR='RED'><small>30</small></font> Будуть спожива́ти й поклоня́ться Йому всі си́льні землі; поклоняться Йому всі, що схо́дять у землю, і душа моя для Ньо́го живе. <font COLOR='RED'><small>31</small></font> Наща́дки мої будуть служи́ти Йому і будуть зва́тися Господніми повіки. <font COLOR='RED'><small>32</small></font> При́йдуть вони і будуть сповіща́ти правду Його ро́дові майбу́тньому, про все, що створив Господь.
</p>
</body>
</html>
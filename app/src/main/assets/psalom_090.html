<html>
<body>
<p>&nbsp;&nbsp;&nbsp;&nbsp;<font COLOR='RED'><small>1</small></font> Хто живе під охоро́ною Всеви́шнього, той під покровом Бога Небесного осе́литься.
 <font COLOR='RED'><small>2</small></font> Каже він до Господа: “Ти пристано́вище і за́хист мій, Бог мій, і я упова́ю на Тебе”.
 <font COLOR='RED'><small>3</small></font> Він спасе тебе від сіті ловця і від по́шести згу́бної.
 <font COLOR='RED'><small>4</small></font> Плечи́ма Своїми Він захисти́ть тебе, і під тінню крил Його ти наді́йно спочива́тимеш. Оборо́ною тобі буде правда Його.
 <font COLOR='RED'><small>5</small></font> Не побоїшся страху вночі, ані стріли́, що летить удень.
 <font COLOR='RED'><small>6</small></font> А ні по́шести, що хо́дить у те́мряві, ані напасти духа зла опі́вдні.
 <font COLOR='RED'><small>7</small></font> Впаде́ біля те́бе тисяча, і десять тисяч право́руч тебе́, але до те́бе не набли́зиться.
 <font COLOR='RED'><small>8</small></font> Тільки очима твоїми будеш диви́тися і по́мсту над беззаконними ба́чити.
 <font COLOR='RED'><small>9</small></font> Бо ти сказав: “Господь – надія моя”, і Всеви́шнього ти обрав за оборо́нця собі.
 <font COLOR='RED'><small>10</small></font> Отже, не при́йде до те́бе лихо, і пошесть не набли́зиться до осе́лі твоєї.
 <font COLOR='RED'><small>11</small></font> Бо Він ангелам Своїм звели́ть, щоб охороня́ли тебе на всіх путях твоїх.
 <font COLOR='RED'><small>12</small></font> На руках вони понесу́ть тебе, щоб нога твоя не спіткну́лася об камінь.
 <font COLOR='RED'><small>13</small></font> На га́спида й васили́ска ти наступа́тимеш і пото́пчеш ле́ва й змія.
 <font COLOR='RED'><small>14</small></font> Бо ка́же Господь: “За те, що він покла́в надію на Ме́не, Я ви́зволю його і захищу його, бо він знає ім’я́ Моє.
 <font COLOR='RED'><small>15</small></font> Буде кли́кати Мене, Я почу́ю його; буду з ним у скорбо́ті, визволю його і просла́влю його.
 <font COLOR='RED'><small>16</small></font> Довгим життям обдару́ю його і дам йому спасі́ння Моє”.<br />
&nbsp;&nbsp;&nbsp;&nbsp;<font COLOR='RED'>Слава...</font></p>

</body>
</html>
<html>
<body>
<p>&nbsp;&nbsp;&nbsp;&nbsp;<font COLOR='RED'><small>1</small></font> Велича́тиму Тебе, Боже мій, Ца́рю мій, і благословля́тиму ім’я Твоє повіки й повік віку.
 <font COLOR='RED'><small>2</small></font> Кожного дня благословля́тиму Тебе і хвали́тиму ім’я Твоє повіки й повік віку.
 <font COLOR='RED'><small>3</small></font> Великий Господь і пресла́вний, і немає меж ве́личі Його.
 <font COLOR='RED'><small>4</small></font> З роду в рід будуть прославля́ти діла Твої і сповіща́ти про могу́тність Твою,
 <font COLOR='RED'><small>5</small></font> а я буду говори́ти про ве́лич слави святи́ні Твоєї і розповіда́ти про чуда́ Твої.
 <font COLOR='RED'><small>6</small></font> Скажуть про силу дивних дія́нь Твоїх, і я розповіда́тиму про ве́лич Твою.
 <font COLOR='RED'><small>7</small></font> Будуть проголо́шувати пам’ять великої бла́гости Твоєї і правдою Твоєю будуть радуватися.
 <font COLOR='RED'><small>8</small></font> Щедрий і милостивий Господь, довготерпели́вий і многоми́лостивий.
 <font COLOR='RED'><small>9</small></font> Благий Господь до всіх, і милість Його на всіх ділах Його.
 <font COLOR='RED'><small>10</small></font> Нехай сла́влять Тебе, Господи, всі діла Твої, і святі Твої нехай благословля́ють Тебе.
 <font COLOR='RED'><small>11</small></font> Нехай ска́жуть про славу Царства Твого і пропові́дують про силу Твою,
 <font COLOR='RED'><small>12</small></font> щоб дізна́лися сини людські про могу́тність Твою і про славну велич Царства Твого.
 <font COLOR='RED'><small>13</small></font> Царство Твоє – Царство всіх віків, і влада Твоя через усі роди́. Вірний Господь у всіх словах Своїх і пра́ведний у всіх ділах Своїх.
 <font COLOR='RED'><small>14</small></font> Змі́цнює Господь усіх, що па́дають, і підніма́є тих, що впа́ли.
 <font COLOR='RED'><small>15</small></font> Очі всіх з надією на Тебе, Господи, ди́вляться, і Ти даєш їм пожи́ву в час свій.
 <font COLOR='RED'><small>16</small></font> Відкрива́єш руку Твою і наси́чуєш усі творі́ння благами Твоїми.
 <font COLOR='RED'><small>17</small></font> Пра́ведний Господь у всіх путях Своїх і благи́й у всіх ділах Своїх.
 <font COLOR='RED'><small>18</small></font> Господь близько до всіх, хто призива́є Його, хто призиває Його пра́ведно.
 <font COLOR='RED'><small>19</small></font> Він сповня́є бажання тих, що боя́ться Його, чує молитву їхню і спаса́є їх.
 <font COLOR='RED'><small>20</small></font> Господь охороня́є всіх, що лю́блять Його, а всіх нечести́вців зни́щить.
 <font COLOR='RED'><small>21</small></font> Хвалу Господню будуть виголо́шувати уста́ мої. І всі творіння нехай прославля́ють ім’я Його повік віку.<br />
&nbsp;&nbsp;&nbsp;&nbsp;<font COLOR='RED'>Слава...</font></p>

</body>
</html>
<html>
<body>
<p>&nbsp;&nbsp;&nbsp;&nbsp;Господи Боже наш, у ми́лості багатий і в щедро́тах неося́жний єдиний єство́м безгрішний, що ради нас став люди́ною в усьо́му, крім гріха! Почуй у час цей благання моє, бо я не́мічний і вбогий, я не маю добрих діл, і серце моє триво́житься в мені. Бо знаєш Ти, Всевишній Царю і Господи неба і землі, що я всю молодість мою у гріхах прожи́в і за по́хотями плоті моєї ходи́в; я став посміхо́виськом для диявола, бо завжди ходи́в за його пора́дами, валя́ючись у боло́ті при́страстей, я тьма́рив розум свій від дити́нства і дони́ні. Я ніко́ли не виконував волі Твоєї святої, а бу́вши в по́лоні гріха та диявола, я ніко́ли не думав про несте́рпний гнів Твій на грішників та вогненну́ геє́ну, що чекає на них, а впа́вши у ві́дчай, я не прихо́див до розуму і тим позба́вив себе Твоєї ми́лости. Якого тільки гріха я не вчинив? Якого діла диявольского я не зробив? Якого блудодія́ння я з насолодою безогля́дно не ви́конав? Розум оги́дними думка́ми оскверни́в, тіло при́страстями занапасти́в, душу пога́ними бажа́ннями забрудни́в. І хто не плакав від ме́не, окая́нного? Хто не ридав від ме́не несправедли́вого? Це я один так тяжко прогніви́в Тебе́, це я один гнів Твій на себе розпалив. Це я тільки лука́вство перед Тобо́ю вчини́в. Я переви́щив у гріхах всіх грішників, бо грішив свідомо і нестри́мано. Але ж Ти милостивий і Людинолю́бний, чекаєш на наве́рнення грішника, тому і я віддаю себе́ на суд Твій і, серцем обійма́ючи пречи́сті ноги Твої, як блудниця, з глибини душі взива́ю: очи́сти, Господи, і поми́луй мене, не́мічного, прихили́ся і почуй блага́ння моє; сліз моїх не відкинь і прийми́ моє покая́ння: поверни́, як блу́дного, і прийми́ й прости́, як того, хто виду́жує. Бо Ти ж не призна́чив покая́ння для праведного і проще́ння даєш не тим, що не згрішили, а вимага́єш покая́ння від ме́не грішного за все гріховне, що я вчини́в. І ось я, наче без одягу, стою перед Тобою, Господи Серцевідче, і сповіда́юся у гріхах моїх. Молю Тебе́: просвіти́ очі серця мого́, дай мені сльози покая́ння та нестри́мне бажа́ння ви́правлення, щоб я з до́брою надією та пе́вністю перейшо́в до вічного життя з Тобою, хва́лячи і благословля́ючи всесвяте́ ім'я́ Твоє, Отця, і Сина, і Святого Духа, нині і повсякчас і на віки віків. Амінь.
</p>

</body>
</html>
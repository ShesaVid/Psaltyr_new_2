<html>
<body>
<p>&nbsp;&nbsp;&nbsp;&nbsp;<font COLOR='RED'><small>1-2</small></font> Я сказав: “Буду слідкува́ти за життям моїм, щоб не грішити язиком моїм. Буду стримувати уста мої, доки нечести́вий переді мною”. <font COLOR='RED'><small>3</small></font> Я став як німий, не давав го́лосу. Я мовчав навіть про до́бре, але скорбо́та моя понови́лася. <font COLOR='RED'><small>4</small></font> Запала́ло серце моє в мені і в думка́х моїх розгорівся вогонь, тоді я сказав язиком моїм: <font COLOR='RED'><small>5</small></font> “Скажи мені, Господи, коли кончи́на моя, і число днів моїх – яке воно? Щоб зрозумів я, який вік мій”. <font COLOR='RED'><small>6</small></font> Ти, мов п’ядями, виміряв дні мої, і вік мій – як ніщо перед Тобою. <font COLOR='RED'><small>7</small></font> Ді́йсно, вся́ка людина, що живе на землі, як тінь хо́дить; даре́мно метуши́ться, збирає і не знає, кому те діста́неться. <font COLOR='RED'><small>8</small></font> І нині чого чекати мені, Господи? Надія моя – на Те́бе. <font COLOR='RED'><small>9</small></font> Від усіх гріхів моїх очи́сти мене́; не віддава́й мене на глум безу́мному. <font COLOR='RED'><small>10</small></font> Я став як німий і не відкрива́ю уст моїх, тому що Ти вчини́в це. <font COLOR='RED'><small>11</small></font> Відверни́ від мене уда́ри Твої, бо від сили руки Твоєї я ще́зну. <font COLOR='RED'><small>12</small></font> Якщо Ти за ко́жен гріх будеш кара́ти людину, то розси́плеться, як від мо́лі, вся краса її. Ось такою нетривко́ю є людина. <font COLOR='RED'><small>13</small></font> Почуй же, Господи, молитву мою і благання моє прийми́; не будь мовчазни́м на сльози мої, бо я подоро́жній перед Тобою і захо́жий, як і всі батьки́ мої. <font COLOR='RED'><small>14</small></font> Дай мені поле́гшення, щоб я заспокоївся рані́ше, ніж відійду від світу цього і більше мене́ не буде.</p>

</body>
</html>
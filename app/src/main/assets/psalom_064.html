<html>
<body>
<p>&nbsp;&nbsp;&nbsp;&nbsp;<font COLOR='RED'><small>1-2</small></font> Тобі подоба́є пісня, Боже, в Сионі, і Тобі піднесеться молитва в Єрусалимі.
 <font COLOR='RED'><small>3</small></font> Почуй молитву мою. До Те́бе приходить всяка плоть.
 <font COLOR='RED'><small>4</small></font> Бе́зліч гріхів перемага́є нас, але Ти очи́стиш беззаконня наші.
 <font COLOR='RED'><small>5</small></font> Блаженні, кого Ти обра́в і прийня́в, щоб він оселився у дворах твоїх. Наси́тимось добром дому Твого́, святого храму Твого́.
 <font COLOR='RED'><small>6</small></font> Дивний у правосудді, ви́слухай нас, Боже Спасителю наш, надія всіх кінців землі і тих, що в морі дале́ко.
 <font COLOR='RED'><small>7</small></font> Ти Той, що поставив го́ри си́лою Твоєю і підпере́заний могу́тністю.
 <font COLOR='RED'><small>8</small></font> Ти втихомирюєш бурхли́вість мо́ря, шу́ми хвиль його і повста́ння народів.
 <font COLOR='RED'><small>9</small></font> Устраша́ться від знаме́нь Твоїх усі, що живуть на землі. Ранок і вечір красою просла́влять Тебе́.
 <font COLOR='RED'><small>10</small></font> Ти дбаєш про землю і напува́єш її, примно́жуєш бага́тства її. Ріка Божа по́вна води. Ти виро́щуєш хліб від землі, бо так впорядкува́в її.
 <font COLOR='RED'><small>11</small></font> Ти напо́юєш бо́розни її, рівня́єш груди її, дощами пом’якшуєш її та прикраша́єш її росли́нами.
 <font COLOR='RED'><small>12</small></font> Ти благословиш вінець року благости Твоєї, і поля Твої сповняться врожаєм.
 <font COLOR='RED'><small>13</small></font> Вкриється травою пустеля, і радістю узгір’я наповняться.
 <font COLOR='RED'><small>14</small></font> Доли́ни напо́внюються ота́рами, і лани покрива́ються пшени́цею. Все радіє, все співає.
</p>

</body>
</html>
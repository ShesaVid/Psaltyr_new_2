<html>
<body>
<p>&nbsp;&nbsp;&nbsp;&nbsp;Дя́куємо Тобі, Господи, Боже спасіння нашого, що Ти все чи́ниш на добро життя нашого; Ти дав нам спочи́нок у мину́лу пору ночі, і підня́в нас з постелі нашої, і поста́вив нас на поклоніння святому імені Твоєму. Тому мо́лимося Тобі, Господи, дай нам благодать і силу, щоб ми співали Тобі розумно та молились безпереста́нно, зверта́ючи очи до Тебе, Спасителя і душ наших благоді́йника, блага́ючи зі страхом про наше спасіння. Почуй, милосердний Господи, і поми́луй нас. Прожени́ від нас невидимих ворогів наших, що побо́рюють нас, і прийми́ подяку нашу; дай нам благодать славити Тебе серцем і вустами. Навчи нас запові́тів Твоїх і навчи молитися Тобі, бо ми не зна́ємо, як нале́жить молитися, якщо Ти Святим Твоїм Духом не укріпи́ш нас. А в чому ми згрішили аж до цієї години – словом, чи ділом, чи думкою, з волі своєї чи проти волі, милостиво нам прости. Бо коли на беззако́ння наші будеш зважа́ти, Господи, хто встоїть? Очи́сти і не помина́й, бо Ти єдиний святий, Помічник всеси́льний і Охорони́тель життя нашого. Тебе благословля́ємо на віки віків. Амінь.
</p>

</body>
</html>
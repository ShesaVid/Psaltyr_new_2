<html>
<body>
<p>&nbsp;&nbsp;&nbsp;&nbsp;<font COLOR='RED'><small>1</small></font> Почу́й, Господи, правду мою, зваж на блага́ння моє, ви́слухай молитву мою з уст неуле́сливих. <font COLOR='RED'><small>2</small></font> Від Тебе́ Само́го нехай ви́йде суд мій, очі Твої нехай поба́чать правоту. <font COLOR='RED'><small>3</small></font> Ти ви́пробував серце моє, відві́дав мене́ вночі. Ти ви́пробував мене́ і не знайшо́в у мені неправди; думки́ мої не розхо́дяться з устами моїми. <font COLOR='RED'><small>4</small></font> В ділах людськи́х, за словами уст Твоїх, я охороня́в себе́ від дороги гноби́теля. <font COLOR='RED'><small>5</small></font> Утверди́ сто́пи мої на путя́х Твоїх, щоб не хита́лися ноги мої. <font COLOR='RED'><small>6</small></font> Тебе благаю, бо Ти ви́слухаєш мене, Боже. Нахили́ вухо Твоє до ме́не і ви́слухай слова мої. <font COLOR='RED'><small>7</small></font> Покажи́ дивну милість Твою, бо Ти спаса́єш тих, що упова́ють на Те́бе, від проти́вників прави́ці Твоєї. <font COLOR='RED'><small>8</small></font> Охорони́ мене́, Господи, як зіни́цю ока, під покро́вом крил Твоїх, <font COLOR='RED'><small>9</small></font> укрий мене́ від лиця нечести́вих, що напада́ють на ме́не, від ворогі́в душі моєї, що оточи́ли мене́. <font COLOR='RED'><small>10</small></font> Ожирі́ло серце їхнє, устами їхніми промовля́є гординя. <font COLOR='RED'><small>11</small></font> Ті, що переслі́дують мене́, нині оточили мене́; очі свої спрямува́ли на ме́не, щоб розтопта́ти мене́ на землі. <font COLOR='RED'><small>12</small></font> Вони - як той лев, що здо́бичі шукає, як звір, що причаївся. <font COLOR='RED'><small>13</small></font> Воскресни, Господи, ви́переди їх, подола́й їх; визволи душу мою від нечести́вого мече́м Твоїм; <font COLOR='RED'><small>14</small></font> від ворогів – руко́ю Твоєю, Господи, від людей світу цього́, доля яких – у цьо́му житті; че́рево своє вони напо́внюють від скарбі́в Твоїх; сини їхні ситі і залишають спа́дщину дітям своїм.
    <font COLOR='RED'><small>15</small></font> А я в правді диви́тимусь на лице Твоє. Щора́нку буду наси́чуватися славою Твоєю.<br />
&nbsp;&nbsp;&nbsp;&nbsp;<font COLOR='RED'>Слава...</font></p>
</body>
</html>
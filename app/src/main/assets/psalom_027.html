<html>
<body>
<p>&nbsp;&nbsp;&nbsp;&nbsp;<font COLOR='RED'><small>1-2</small></font> До Те́бе, Господи, взива́ю я. Боже мій! Не будь мовчазни́й до ме́не. Бо коли не будеш зважа́ти на мене́, то я стану як ті, що сходять у могилу. <font COLOR='RED'><small>2</small></font> Почуй, Господи, голос моління мого́, коли я молю́ся до Те́бе, коли підно́шу руки мої до храму святого Твого́. <font COLOR='RED'><small>3</small></font> Не осуди́ мене з нечести́вими і не погуби́ з тими, що чи́нять непра́вду, що гово́рять про мир до ближніх своїх, а на серці у них зло. <font COLOR='RED'><small>4</small></font> Воздай їм, Господи, за діла́ми їхніми, за лука́вством вчи́нків їх: за діла́ми рук їхніх відплати́ їм заслу́жене ними. <font COLOR='RED'><small>5</small></font> За те, що вони не зважа́ли на діла Господні, на діла рук Його, Він зруйну́є їх і вже не відбуду́є. <font COLOR='RED'><small>6</small></font> Нехай буде благослове́нний Господь, бо Він почув голос моління мого́. <font COLOR='RED'><small>7</small></font> Господь – помічник мій і захисник мій. На Ньо́го уповало серце моє. Він допоміг мені і онови́в тіло моє. Я віддам Йому хвалу́ піснею моєю. <font COLOR='RED'><small>8</small></font> Господь – крі́пость людей Своїх, захист і Спаситель пома́заника Свого. <font COLOR='RED'><small>9</small></font> Спаси, Господи, людей Твоїх і благослови́ насліддя Твоє: паси́ їх і підно́сь їх повіки.</p>

</body>
</html>
<html>
<body>
<p>&nbsp;&nbsp;&nbsp;&nbsp;<font COLOR='RED'><small>1-2</small></font> Почуй, Боже, моли́тву мою, ви́слухай блага́ння моє.
 <font COLOR='RED'><small>3</small></font> Від кра́ю землі взива́ю до Те́бе, бо ниє серце моє. Ви́веди мене́ на скелю, що для ме́не недося́жна.
 <font COLOR='RED'><small>4</small></font> Бо Ти – Надія моя, Ти – Скеля моя, Ти – Захист мій від во́рога.
 <font COLOR='RED'><small>5</small></font> Дай мені, Боже, навіки осели́тися в оселі Твоїй та знайти́ спо́кій під покро́вом крил Твоїх.
 <font COLOR='RED'><small>6</small></font> Бо Ти, Боже, почув молитви́ мої і дав мені насліддя з ти́ми, що боя́ться імені Твого.
 <font COLOR='RED'><small>7</small></font> Дні до днів царе́ві приклади́ і роки його продо́вжи від роду до роду.
 <font COLOR='RED'><small>8</small></font> Хай буде він вічно перед Богом; милість і істина нехай охороня́ють його.
 <font COLOR='RED'><small>9</small></font> Я буду співа́ти імені Твоєму повіки і сповнятиму обі́тниці мої кожного дня.<br />
&nbsp;&nbsp;&nbsp;&nbsp;<font COLOR='RED'>Слава...</font></p>

</body>
</html>
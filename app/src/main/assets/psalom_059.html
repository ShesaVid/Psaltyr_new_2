<html>
<body>
<p>&nbsp;&nbsp;&nbsp;&nbsp;<font COLOR='RED'><small>1-3</small></font> Боже! Ти розгні́вався на нас, відверну́вся від нас і покара́в нас. Але зми́луйся над нами!
 <font COLOR='RED'><small>4</small></font> Ти потря́с землю, пору́шив її; зціли́ рани її, бо вона захита́лася.
 <font COLOR='RED'><small>5</small></font> Ти дав людям Твоїм зазна́ти гіркоти́, напоїв нас вином скорбо́т.
 <font COLOR='RED'><small>6</small></font> Дай же знаме́ння тим, що бояться Тебе́, щоб вони могли втекти́ від стріли ворожої.
 <font COLOR='RED'><small>7</small></font> Щоб спасли́ся улю́блені Твої, спаси́ їх прави́цею Твоєю і ви́слухай мене́.
 <font COLOR='RED'><small>8</small></font> Бог сказав у святині Своїй: “Возра́дуюся, і розділю́ Сихем, і долину Сокхоф розміряю.
 <font COLOR='RED'><small>9</small></font> Мій Галаад, Мій Манассія, Єфрем – твердиня глави́ Моєї, Іуда – цар Мій.
 <font COLOR='RED'><small>10</small></font> Моав – чаша упова́ння Мого; на Едом покладу́ чобіт Мій. Чужи́нці скорилися Мені”.
 <font COLOR='RED'><small>11</small></font> Хто введе мене в укрі́плене місто? Або доведе́ мене́ до Едому?
 <font COLOR='RED'><small>12</small></font> Чи не Ти, Боже, що відверну́вся від нас і не вихо́диш, Боже, з військом нашим?
 <font COLOR='RED'><small>13</small></font> Пошли нам поміч у скорбо́тах, бо ма́рна допомо́га людська́.
 <font COLOR='RED'><small>14</small></font> З Богом ми пока́жемо силу, і Він подола́є гноби́телів наших.
</p>

</body>
</html>
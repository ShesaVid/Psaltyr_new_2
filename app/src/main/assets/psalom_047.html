<html>
<body>
<p>&nbsp;&nbsp;&nbsp;&nbsp;<font COLOR='RED'><small>1-2</small></font> Великий Господь і вельми хвальний у місті Бога нашого, на горі святій Його. <font COLOR='RED'><small>3</small></font> Велика радість всій землі – гора Сион; з північного бо́ку її – місто Царя великого. <font COLOR='RED'><small>4</small></font> Бог у хра́мі Своєму зна́ний як захисни́к, <font COLOR='RED'><small>5</small></font> бо ось зібра́лися царі, зійшлися доку́пи, <font COLOR='RED'><small>6</small></font> поба́чили, здивува́лися, зляка́лися і відступи́ли. <font COLOR='RED'><small>7</small></font> Страх обійняв їх і му́ки, як у жіно́к під час роди́н. <font COLOR='RED'><small>8</small></font> Схі́дним вітром Ти потопи́в кораблі фарсийські. <font COLOR='RED'><small>9</small></font> Як чули ми, так і поба́чили у місті Господа Сил, у місті Бога нашого: Бог утверди́в його навіки. <font COLOR='RED'><small>10</small></font> Ми розду́мували, Боже, про милість Твою посеред храму Твого́. <font COLOR='RED'><small>11</small></font> Яке ім’я Твоє, Боже, така і хвала Твоя аж до країв землі. По́вна правди прави́ця Твоя. <font COLOR='RED'><small>12</small></font> Нехай весели́ться гора Сион, нехай радіють дочки́ народу Божого заради судів Твоїх, Господи. <font COLOR='RED'><small>13</small></font> Обійдіть навколо Сиона і розгля́ньте його, перелічі́ть вежі його, <font COLOR='RED'><small>14</small></font> зверніть серця́ ваші до могутності його, щоб переказати поколінням майбу́тнім. <font COLOR='RED'><small>15</small></font> Бо цей Бог є Бог наш повіки. Він буде прова́дити нас повік віку.</p>

</body>
</html>
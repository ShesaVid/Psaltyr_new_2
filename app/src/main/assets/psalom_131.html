<html>
<body>
<p>&nbsp;&nbsp;&nbsp;&nbsp;<font COLOR='RED'><small>1</small></font> Пом’яни́, Господи, Давида і всю ла́гідність його.
 <font COLOR='RED'><small>2</small></font> Як він присяга́вся Господу, давав обі́тниці Богу Якова:
 <font COLOR='RED'><small>3</small></font> “Не ввійду́ в світли́цю дому мого́, не ляжу на постіль мою,
 <font COLOR='RED'><small>4</small></font> не дам засну́ти очам моїм і задріма́ти повікам моїм;
 <font COLOR='RED'><small>5</small></font> не заспоко́юся, поки не знайду́ осе́лі для Господа, дому для Бога Якова”.
 <font COLOR='RED'><small>6</small></font> Ось ми чу́ли про Ньо́го в Єфрафі, знайшли́ Його на полях Іарима.
 <font COLOR='RED'><small>7</small></font> Ході́мо в оселі Його, поклоні́мося підніжжю ніг Його.
 <font COLOR='RED'><small>8</small></font> Воскре́сни, Господи, у спо́кій Твій, Ти і киво́т святині Твоєї.
 <font COLOR='RED'><small>9</small></font> Священики Твої зодя́гнуться в правду, і преподобні Твої зрадіють.
 <font COLOR='RED'><small>10</small></font> Ра́ди Давида, раба Твого, не відверни́ лиця від пома́заника Твого.
 <font COLOR='RED'><small>11</small></font> Кля́вся Господь Давиду істиною і не зрече́ться її: “Із синів роду твого́ посаджу на престо́лі твоїм.
 <font COLOR='RED'><small>12</small></font> А коли сини твої зберіга́тимуть завіт Мій і повеління Мої, яких Я навчу́ їх, то й сини їхні наві́ки сидітимуть на престолі твоїм”.
 <font COLOR='RED'><small>13</small></font> Ви́брав Господь Сион, забажа́в його на оселю для Се́бе.
 <font COLOR='RED'><small>14</small></font> “Це місце спо́кою Мого повік віку, сказав Господь, тут оселю́ся, бо Я полюби́в його.
 <font COLOR='RED'><small>15</small></font> Пожи́ву його Я, благословля́ючи, благословлю, і вбогих його Я нагоду́ю хлібом.
 <font COLOR='RED'><small>16</small></font> Священиків його Я зодягну́ в спасіння, і праведні його будуть радіти ра́дістю.
 <font COLOR='RED'><small>17</small></font> Там Я ви́рощу спасіння Давидові, поставлю світи́льник пома́занику Моєму.
 <font COLOR='RED'><small>18</small></font> Ворогі́в його осоро́млю Я, на ньо́му ж розцвіте святиня Моя”.
</p>

</body>
</html>
<html>
<body>
<p>&nbsp;&nbsp;&nbsp;&nbsp;<font COLOR='RED'><small>1</small></font> Блаже́нні непоро́чні, що ходять у законі Госпо́днім.
 <font COLOR='RED'><small>2</small></font> Блаженні ті, що доде́ржують свідчення Його і всім серцем шукають Його.
 <font COLOR='RED'><small>3</small></font> Вони не чи́нять беззако́ння і путя́ми Його ходять.
 <font COLOR='RED'><small>4</small></font> Ти наказа́в вико́нувати запові́ти Твої пильно.
 <font COLOR='RED'><small>5</small></font> О, коли б дороги мої вели мене до викона́ння постано́в Твоїх!
 <font COLOR='RED'><small>6</small></font> Тоді б не осоро́мився я, зважа́ючи на всі заповіді Твої.
 <font COLOR='RED'><small>7</small></font> Буду сла́вити Тебе в правоті́ серця, навча́ючись суді́в правди Твоєї.
 <font COLOR='RED'><small>8</small></font> Буду сповня́ти повеління Твої, не покида́й мене.
 <font COLOR='RED'><small>9</small></font> Як юнакові доде́ржати в чистоті́ дорогу свою? Тільки доде́ржанням слів Твоїх.
 <font COLOR='RED'><small>10</small></font> Всім се́рцем моїм я шука́ю Тебе, не дай мені відхили́тися від за́повідей Твоїх.
 <font COLOR='RED'><small>11</small></font> Слово Твоє заховав я в серці моїм, щоб не згріши́ти перед Тобою.
 <font COLOR='RED'><small>12</small></font> Благослове́н єси, Господи, навчи мене запові́тів Твоїх.
 <font COLOR='RED'><small>13</small></font> Устами моїми сповіщав я суди́ уст Твоїх.
 <font COLOR='RED'><small>14</small></font> Доро́гами сві́дчень Твоїх я втішався, як найбільшим багатством.
 <font COLOR='RED'><small>15</small></font> За́повідям Твоїм навча́юся я і буду пильнува́ти путі́ Твої.
 <font COLOR='RED'><small>16</small></font> Запові́ти Твої – уті́ха моя; не забу́ду я слова Твого.
 <font COLOR='RED'><small>17</small></font> Яви́ милість Твою рабу Твоєму, я буду жити і доде́ржуватися сло́ва Твого.
 <font COLOR='RED'><small>18</small></font> Відкрий очі мої, і зрозумію чуда́ закону Твого.
 <font COLOR='RED'><small>19</small></font> Я подоро́жній на землі, не прихо́вуй від ме́не за́повідей Твоїх.
 <font COLOR='RED'><small>20</small></font> Стоми́лася душа моя від щоде́нного бажання зрозуміти суди Твої.
 <font COLOR='RED'><small>21</small></font> Ти упоко́рив гордих, про́клятих, що відхилилися від за́повідей Твоїх.
 <font COLOR='RED'><small>22</small></font> Зніми з мене сором і зневагу, бо я доде́ржувався запові́тів Твоїх.
 <font COLOR='RED'><small>23</small></font> Бо князі́ сидять і змовля́ються проти ме́не, я ж, раб Твій, розду́мую про постанови Твої.
 <font COLOR='RED'><small>24</small></font> Сві́дчення Твої – втіха моя, і накази Твої – ра́дники мої.
 <font COLOR='RED'><small>25</small></font> В землю ни́кне душа моя, оживи́ мене за сло́вом Твоїм.
 <font COLOR='RED'><small>26</small></font> Розповів я про дороги мої, і Ти ви́слухав мене, навчи ж мене запові́тів Твоїх.
 <font COLOR='RED'><small>27</small></font> Дай мені зрозуміти доро́гу повелінь Твоїх, і я буду розмірко́вувати про ди́вні діла Твої.
 <font COLOR='RED'><small>28</small></font> Ниє душа моя від скорботи, підкріпи́ мене за словом Твоїм.
 <font COLOR='RED'><small>29</small></font> Одверни від мене дорогу неправди і в зако́ні Твоїм прова́дь мене.
 <font COLOR='RED'><small>30</small></font> Я обра́в дорогу істини і поставив перед собою суди́ Твої.
 <font COLOR='RED'><small>31</small></font> Я приста́в до свідчень Твоїх – Господи, не осоро́м мене.
 <font COLOR='RED'><small>32</small></font> Піду доро́гою за́повідей Твоїх, коли Ти розши́риш серце моє.
 <font COLOR='RED'><small>33</small></font> Покажи мені, Господи, доро́гу постано́в Твоїх, і я буду трима́тися її до кінця життя мого.
 <font COLOR='RED'><small>34</small></font> Врозуми́ мене, щоб я навчи́вся закону Твого, і буду дотри́муватися його всім серцем моїм.
 <font COLOR='RED'><small>35</small></font> Постав мене на сте́жку за́повідей Твоїх, бо я бажаю її.
 <font COLOR='RED'><small>36</small></font> Нахили́ серце моє до свідчень Твоїх, а не до лихої кори́сти.
 <font COLOR='RED'><small>37</small></font> Одверни́ очі мої, щоб не дивилися на марноту́; оживля́й мене на дорозі Твоїй.
 <font COLOR='RED'><small>38</small></font> Поста́в слово Твоє перед рабо́м Твоїм, щоб мав я страх перед Тобою.
 <font COLOR='RED'><small>39</small></font> Одверни́ від мене знева́гу, якої боюся я, бо суди́ Твої милостиві.
 <font COLOR='RED'><small>40</small></font> Ось я жада́ю нака́зів Твоїх, оживля́й мене Правдою Твоєю.
 <font COLOR='RED'><small>41</small></font> І нехай при́йде на ме́не милість Твоя, Господи, спасіння Твоє за сло́вом Твоїм.
 <font COLOR='RED'><small>42</small></font> І я дам ві́дповідь тим, що ганьбля́ть мене, бо упова́ю на слова Твої.
 <font COLOR='RED'><small>43</small></font> Не відбери́ слова́ правди від уст моїх, бо на суди́ Твої надія моя.
 <font COLOR='RED'><small>44</small></font> Буду доде́ржуватися закону Твого повсякчас і на віки віків.
 <font COLOR='RED'><small>45</small></font> Буду ходити про́стором широ́ким, бо пра́гну до викона́ння за́повідей Твоїх.
 <font COLOR='RED'><small>46</small></font> Перед царями буду говори́ти про сві́дчення Твої і не посоро́млюся.
 <font COLOR='RED'><small>47</small></font> Буду втіша́тися за́повідями Твоїми, бо я їх дуже люблю.
 <font COLOR='RED'><small>48</small></font> Руки мої буду простяга́ти до заповідей Твоїх, які я люблю, і розмірко́вуватиму про нака́зи Твої.
 <font COLOR='RED'><small>49</small></font> Згадай слова Твої до раба Твого, на які Ти звелів мені упова́ти.
 <font COLOR='RED'><small>50</small></font> Це – втіха моя в го́рі моїм, що слово Твоє оживля́є мене.
 <font COLOR='RED'><small>51</small></font> Горді тяжко знуща́лися з ме́не, але я не відхили́вся від зако́ну Твого.
 <font COLOR='RED'><small>52</small></font> Згадую, Господи, при́суди Твої одвічні і втішаюся.
 <font COLOR='RED'><small>53</small></font> Сум огорта́є мене за грішників, що відки́нули закон Твій.
 <font COLOR='RED'><small>54</small></font> Постано́ви Твої – то пісня моя на місці блука́ння мого.
 <font COLOR='RED'><small>55</small></font> Вночі помина́в я ім’я Твоє, Господи, і трима́вся закону Твого.
 <font COLOR='RED'><small>56</small></font> Він став рідним мені, бо я дотри́муюся наказів Твоїх.
 <font COLOR='RED'><small>57</small></font> Я сказав: Господи! Щастя моє в то́му, щоб сповня́ти слова Твої.
 <font COLOR='RED'><small>58</small></font> Молю Тебе всім се́рцем моїм: поми́луй мене за сло́вом Твоїм.
 <font COLOR='RED'><small>59</small></font> Думав я про доро́ги мої, і ось поверну́в сто́пи мої до запові́тів Твоїх.
 <font COLOR='RED'><small>60</small></font> Поспіша́в я і не затри́мувався вико́нувати за́повіді Твої.
 <font COLOR='RED'><small>61</small></font> Сі́ті безбо́жних оточили мене, але не забу́в я закону Твого.
 <font COLOR='RED'><small>62</small></font> Опі́вночі вставав я прославля́ти Тебе за праведні суди́ Твої.
 <font COLOR='RED'><small>63</small></font> Я спі́льник тим, що боя́ться Тебе і шану́ють повеління Твої.
 <font COLOR='RED'><small>64</small></font> Ми́лости Твоєї, Господи, по́вна земля; навчи мене запові́тів Твоїх.
 <font COLOR='RED'><small>65</small></font> Благо зробив Ти, Господи, слузі́ Твоє́му за словом Твоїм.
 <font COLOR='RED'><small>66</small></font> Доброго розумі́ння та знання́ навчи́ мене, бо за́повідям Твоїм я вірю.
 <font COLOR='RED'><small>67</small></font> Як ще не був я упоко́реним, я блука́в, а нині я трима́юся сло́ва Твого.
 <font COLOR='RED'><small>68</small></font> Благий Ти, Господи, і бла́гістю Твоєю навчи́ мене за́повідей Твоїх.
 <font COLOR='RED'><small>69</small></font> Примно́жили на ме́не неправду го́рді, але я всім серцем моїм схиля́юся до за́повідей Твоїх.
 <font COLOR='RED'><small>70</small></font> Загрубі́ло серце їх, як сир з молока, я ж утіша́юся в законі Твоїм.
 <font COLOR='RED'><small>71</small></font> Бла́го мені, що Ти упоко́рив мене, щоб я навчи́вся заповітів Твоїх.
 <font COLOR='RED'><small>72</small></font> Благи́й для ме́не закон уст Твоїх, більше за ти́сячі золота й срібла.<br />
&nbsp;&nbsp;&nbsp;&nbsp;<font COLOR='RED'>Слава… </font><br />
 <font COLOR='RED'><small>73</small></font> Руки Твої створи́ли мене і впорядкува́ли мене; врозуми́ мене, і навчу́ся за́повідей Твоїх.
 <font COLOR='RED'><small>74</small></font> Ті, що боя́ться Тебе, поба́чать мене і звеселя́ться, що я упова́ю на слово Твоє.
 <font COLOR='RED'><small>75</small></font> Знаю, Господи, що суди́ Твої праведні, і що Ти справедли́во покара́в мене.
 <font COLOR='RED'><small>76</small></font> Нехай же буде милість Твоя вті́хою мені за сло́вом Твоїм до раба Твого.
 <font COLOR='RED'><small>77</small></font> Нехай зі́йде на мене милосе́рдя Твоє, і я буду жити, бо закон Твій – повча́ння моє.
 <font COLOR='RED'><small>78</small></font> Нехай будуть посоро́млені горді, бо вони безви́нно напада́ють на ме́не; а я буду навча́тися в повеліннях Твоїх.
 <font COLOR='RED'><small>79</small></font> Нехай при́йдуть до ме́не ті, що бояться Тебе і знають свідчення Твої.
 <font COLOR='RED'><small>80</small></font> Нехай буде серце моє непоро́чним у законі Твоїм, щоб не осоро́мився я.
 <font COLOR='RED'><small>81</small></font> Умліва́є душа моя за спасінням Твоїм; я поклада́юся на слово Твоє.
 <font COLOR='RED'><small>82</small></font> Пла́чуть очі мої за словом Твоїм; я кажу: “Коли Ти втішиш мене?”
 <font COLOR='RED'><small>83</small></font> Я став як той міх у диму́, але нака́зів Твоїх не забу́в.
 <font COLOR='RED'><small>84</small></font> Скільки ще днів для раба Твого? Коли вчи́ниш гонителям моїм суд?
 <font COLOR='RED'><small>85</small></font> Яму викопали для ме́не горді наперекі́р зако́ну Твоєму.
 <font COLOR='RED'><small>86</small></font> Всі за́повіді Твої – істина. Безви́нно переслідують мене; поможи́ мені.
 <font COLOR='RED'><small>87</small></font> Ледве не зни́щили мене на землі, я ж не поки́нув за́повідей Твоїх.
 <font COLOR='RED'><small>88</small></font> Оживи́ мене за милістю Твоєю, і буду берегти́ свідчення вуст Твоїх.
 <font COLOR='RED'><small>89</small></font> Навіки, Господи, слово Твоє перебува́є на небеса́х.
 <font COLOR='RED'><small>90</small></font> З роду в рід істина Твоя. Ти поста́вив землю, і вона стоїть тве́рдо.
 <font COLOR='RED'><small>91</small></font> З волі Твоєї все стоїть аж до цього́ дня, бо все слу́жить Тобі.
 <font COLOR='RED'><small>92</small></font> Коли б не зако́н Твій був утіхою мені, то я б загинув у біді моїй.
 <font COLOR='RED'><small>93</small></font> Повік не забу́ду повелінь Твоїх, бо ними Ти оживи́в мене.
 <font COLOR='RED'><small>94</small></font> Твій – я, спаси́ мене, бо я сповня́в веління Твої.
 <font COLOR='RED'><small>95</small></font> Нечести́вці підстеріга́ють, щоб погуби́ти мене, я ж загли́блююсь у свідчення Твої.
 <font COLOR='RED'><small>96</small></font> Я бачив кінець всього доскона́лого, але запо́відь Твоя широка безмірно.
 <font COLOR='RED'><small>97</small></font> О, як люблю́ я закон Твій! Цілий день думки́ мої про ньо́го.
 <font COLOR='RED'><small>98</small></font> Ти зробив мене мудрішим від ворогі́в моїх запові́тами Твоїми, бо вони завжди зі мною.
 <font COLOR='RED'><small>99</small></font> Я зрозумі́в більше за всіх учителі́в моїх, бо я вду́муюсь у сві́дчення Твої.
 <font COLOR='RED'><small>100</small></font> Став я мудрі́шим за ста́рших, бо дотри́муюся запові́тів Твоїх.
 <font COLOR='RED'><small>101</small></font> Від уся́кої сте́жки лука́вої я стри́мував ноги мої, щоб берегти́ слово Твоє.
 <font COLOR='RED'><small>102</small></font> Від суді́в Твоїх я не відхиля́вся, бо Ти, Боже, навчи́в мене.
 <font COLOR='RED'><small>103</small></font> Які соло́дкі слова Твої в устах моїх! Вони соло́дші за мед на язиці́ моїм.
 <font COLOR='RED'><small>104</small></font> Ти зроби́в мене мудрим запові́тами Твоїми, тому знена́видів я всяку доро́гу неправди.
 <font COLOR='RED'><small>105</small></font> Закон Твій – світи́льник для ніг моїх і світло на стежка́х моїх.
 <font COLOR='RED'><small>106</small></font> Я покля́вся і постанови́в доде́ржуватися пра́ведних судів Твоїх, і доде́ржусь.
 <font COLOR='RED'><small>107</small></font> Дуже знемо́жений я, Господи! Оживи́ мене за сло́вом Твоїм.
 <font COLOR='RED'><small>108</small></font> Прийми ж милостиво, Господи, доброві́льну жертву мою і навчи мене суді́в Твоїх.
 <font COLOR='RED'><small>109</small></font> В небезпе́ці завжди душа моя, та не забу́в я закону Твого.
 <font COLOR='RED'><small>110</small></font> Богопроти́вні поста́вили сі́ті для ме́не, але я від наказів Твоїх не відхилився.
 <font COLOR='RED'><small>111</small></font> Свідчення Твої я прийня́в, як насліддя вічне, бо вони – радість серця мого.
 <font COLOR='RED'><small>112</small></font> Я нахили́в серце моє сповня́ти накази Твої вічно, до кінця життя мого.
 <font COLOR='RED'><small>113</small></font> Тих, що проти́вляться закону, я знена́видів, закон же Твій полюбив.
 <font COLOR='RED'><small>114</small></font> Ти – моя по́міч і захист мій; я упова́ю на слово Твоє.
 <font COLOR='RED'><small>115</small></font> Відійдіть від ме́не, беззако́нники, я буду навча́тися в за́повідях Бога мого.
 <font COLOR='RED'><small>116</small></font> Заступи́ мене, Господи, за словом Твоїм, і я буду жити; не осоро́м мене в надії моїй.
 <font COLOR='RED'><small>117</small></font> Поможи мені, і я спасу́ся, і безпереста́нно буду навча́тися заповітів Твоїх.
 <font COLOR='RED'><small>118</small></font> Ти на ніщо́ оберну́в тих, що відступи́ли від закону Твого, бо хитрощі їхні – неправда.
 <font COLOR='RED'><small>119</small></font> Як попіл, Ти відгорта́єш нечести́вців землі, тому полюбив я свідчення Твої.
 <font COLOR='RED'><small>120</small></font> Від страху перед Тобою тремти́ть тіло моє; суді́в Твоїх я боюся.
 <font COLOR='RED'><small>121</small></font> Я чини́в суд і справедли́вість, не віддай мене до рук ворогі́в моїх.
 <font COLOR='RED'><small>122</small></font> Захисти́ раба Твого на добро йому, щоб не гно́били мене горді.
 <font COLOR='RED'><small>123</small></font> Знеси́лились очі мої вигляда́ти спасіння Твоє і слова правди Твоєї.
 <font COLOR='RED'><small>124</small></font> Яви милість Твою слузі́ Твоєму і постано́в Твоїх навчи́ мене.
 <font COLOR='RED'><small>125</small></font> Я – раб Твій, дай мені розумі́ння, щоб я зрозумі́в свідчення Твої.
 <font COLOR='RED'><small>126</small></font> Прийшов час відпла́ти Твоєї, Господи, бо безбо́жні знева́жили закон Твій.
 <font COLOR='RED'><small>127</small></font> Я ж полюбив за́повіді Твої більше, аніж зо́лото і дороге́ камі́ння.
 <font COLOR='RED'><small>128</small></font> Всі повелі́ння Твої визнаю́ справедливими, а дорогу неправди нена́виджу.
 <font COLOR='RED'><small>129</small></font> Ди́вні свідчення Твої, Господи, тому й доде́ржується їх душа моя.
 <font COLOR='RED'><small>130</small></font> Об’я́влене слово Твоє просвітлює і врозумляє немовля́т.
 <font COLOR='RED'><small>131</small></font> Відкрива́ю уста́ мої і, як повітря, втя́гую в себе заповіді Твої, бо так їх жада́ю.<br />
&nbsp;&nbsp;&nbsp;&nbsp;<font COLOR='RED'>Слава… </font><br />
 <font COLOR='RED'><small>132</small></font> Зглянься на ме́не і поми́луй мене, як ми́луєш тих, що люблять ім’я Твоє.
 <font COLOR='RED'><small>133</small></font> Сто́пи мої направ за словом Твоїм, і нехай не оволоді́є мною ніяке беззако́ння.
 <font COLOR='RED'><small>134</small></font> Спаси мене від на́клепів людських, і я буду сповня́ти за́повіді Твої.
 <font COLOR='RED'><small>135</small></font> Ося́й раба Твого сві́тлом лиця Твого і навчи́ мене запові́тів Твоїх.
 <font COLOR='RED'><small>136</small></font> Пото́ки сліз течу́ть з очей моїх, бо люди не доде́ржують закону Твого.
 <font COLOR='RED'><small>137</small></font> Пра́ведний Ти, Господи, і справедли́ві суди́ Твої.
 <font COLOR='RED'><small>138</small></font> Свідчення Твої, що їх заповіда́в Ти, – правда і чиста істина.
 <font COLOR='RED'><small>139</small></font> Ревність моя за Тебе су́шить мене, бо вороги́ мої забу́ли слова Твої.
 <font COLOR='RED'><small>140</small></font> Розпа́лене й чисте слово Твоє, і я – раб Твій – полюби́в Його.
 <font COLOR='RED'><small>141</small></font> Мали́й я і прини́жений, але повелі́нь Твоїх я не забув.
 <font COLOR='RED'><small>142</small></font> Правда Твоя – правда вічна, і закон Твій – істина.
 <font COLOR='RED'><small>143</small></font> Скорбо́та й горе прийшли́ на ме́не, та за́повіді Твої – утіха моя.
 <font COLOR='RED'><small>144</small></font> Правда сві́дчень Твоїх – вічна; дай мені зрозумі́ти їх, і я буду жити.
 <font COLOR='RED'><small>145</small></font> Від усього серця мого взива́ю я; почу́й мене, Господи, запові́ти Твої я сповня́тиму.
 <font COLOR='RED'><small>146</small></font> Взива́ю до Тебе: спаси мене, буду сповня́ти накази Твої.
 <font COLOR='RED'><small>147</small></font> Раніше світа́нку взива́ю я; на слово Твоє я упова́ю.
 <font COLOR='RED'><small>148</small></font> Раніше ранку відкри́ті очі мої, щоб навча́тися слів Твоїх.
 <font COLOR='RED'><small>149</small></font> Почу́й, Господи, голос мій з ми́лости Твоєї і за судом Твоїм оживи́ мене.
 <font COLOR='RED'><small>150</small></font> Наблизи́лися до ме́не ті, що зами́слили зло; від закону Твого вони далеко стали.
 <font COLOR='RED'><small>151</small></font> Ти ж, Господи, близько від мене́, і всі запові́ти Твої – істина.
 <font COLOR='RED'><small>152</small></font> Відда́вна я знаю свідчення Твої, що їх навіки встанови́в Ти.
 <font COLOR='RED'><small>153</small></font> Згля́нься на го́ре моє і ви́зволи мене, бо я закону Твого не забув.
 <font COLOR='RED'><small>154</small></font> Розсуди́ справу мою і захисти́ мене; за словом Твоїм оживи́ мене.
 <font COLOR='RED'><small>155</small></font> Далеко від нечести́вців спасі́ння, бо вони не визнаю́ть закону Твого.
 <font COLOR='RED'><small>156</small></font> Велика щедрість Твоя, Господи; оживи́ мене праведним судо́м Твоїм.
 <font COLOR='RED'><small>157</small></font> Багато в мене напа́сників і гноби́телів, але я від свідчень Твоїх не відхили́вся.
 <font COLOR='RED'><small>158</small></font> Бачу я безбо́жних і тяжко мені, що вони відступи́ли від слова Твого.
 <font COLOR='RED'><small>159</small></font> Глянь, як люблю́ я за́повіді Твої; з милости Твоєї, Господи, оживи́ мене.
 <font COLOR='RED'><small>160</small></font> Осно́ва слів Твоїх – істина, і вічні всі суди́ правди Твоєї.
 <font COLOR='RED'><small>161</small></font> Князі безви́нно го́нять мене, але серце моє боїться сло́ва Твого.
 <font COLOR='RED'><small>162</small></font> Радію я від слів Твоїх, як той, що оде́ржав велике бага́тство.
 <font COLOR='RED'><small>163</small></font> Неправду я знена́видів і гиду́ю нею, закон же Твій я люблю́.
 <font COLOR='RED'><small>164</small></font> Семикра́тно кожного дня я прославля́ю Тебе за суди правди Твоєї.
 <font COLOR='RED'><small>165</small></font> Великим миром утіша́ються ті, що лю́блять закон Твій, і не спотика́ються вони.
 <font COLOR='RED'><small>166</small></font> Я упова́ю на спасіння Твоє, Господи, і сповня́ю заповіді Твої.
 <font COLOR='RED'><small>167</small></font> Душа моя доде́ржує свідчень Твоїх, бо ве́льми люблю їх.
 <font COLOR='RED'><small>168</small></font> Я охороня́ю за́повіді Твої і свідчення Твої, бо всі доро́ги мої перед Тобою, Господи.
 <font COLOR='RED'><small>169</small></font> Нехай ді́йде молитва моя до Те́бе, Господи, за словом Твоїм врозуми́ мене.
 <font COLOR='RED'><small>170</small></font> Нехай при́йде блага́ння моє до Те́бе, Господи, за словом Твоїм ви́зволи мене.
 <font COLOR='RED'><small>171</small></font> Ви́словлять уста́ мої пісню хвали́, коли навчи́ш мене запові́тів Твоїх.
 <font COLOR='RED'><small>172</small></font> Язик мій буде го́лосно провіща́ти слова Твої, бо всі за́повіді Твої – правда.
 <font COLOR='RED'><small>173</small></font> Нехай стане рука Твоя на поміч мені, бо я обра́в собі повеління Твої.
 <font COLOR='RED'><small>174</small></font> Я жада́ю спасі́ння Твого, Господи, і закон Твій – утіха моя.
 <font COLOR='RED'><small>175</small></font> Нехай живе́ душа моя і славить Тебе, і суди́ Твої нехай допомо́жуть мені.
 <font COLOR='RED'><small>176</small></font> Я блука́ю, наче ягня загу́блене. Знайди́ раба Твого, бо я з́аповідей Твоїх не забу́в.<br />
&nbsp;&nbsp;&nbsp;&nbsp;<font COLOR='RED'>Слава...</font></p>
</body>
</html>
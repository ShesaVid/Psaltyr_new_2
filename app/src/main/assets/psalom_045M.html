<html>
<body>
<p>&nbsp;&nbsp;&nbsp;&nbsp;Дякуємо Тобі, Господи Боже наш, за всі благодіяння Твої, що від дити́нства нашого і до сього́дні Ти являв і являєш нам, явно і неявно, про які знаємо і про які не зна́ємо. Ти полюбив нас так, що й Сина Твого Єдиноро́дного не пожалів віддати за нас. Допоможи́ ж і нам бути досто́йними Твоєї любо́ви. Дай нам мудрість розуміти слова Твої і підкріпи нас силою Твоєю. І якщо, бажа́ючи чи не бажа́ючи, ми згріши́ли, прости нас і не карай. Охорони́ душі наші в чистоті, щоб ми стали перед Престо́лом Твоїм з чистим сумлінням. Пошли́ нам і кінець життя, досто́йний людинолю́бства Твого́. Спом'яни́ і всіх, хто бажав нам добра чи зла, бо всі люди і кожна людина не́мічна. Тому молимося Тобі: подай нам від Твого́ милосердя велику милість.</p>

</body>
</html>
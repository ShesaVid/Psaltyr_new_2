<html>
<body>
<p>&nbsp;&nbsp;&nbsp;&nbsp;Владико Господи Ісусе Христе! Ти стражда́ннями Своїми мої страждання зціли́в і ранами Своїми мої сльози ви́лікував. Дай мені грішному сльози покаяння; освяти́ тіло моє па́хощами Твого животво́рчого Тіла і наси́ти душу мою Твоєю чесно́ю Кров'ю – від гіркоти́, що нею мене супроти́вник напоїв. Піднеси́ мій розум до Те́бе, бо він прили́п до землі, і ви́веди мене з ями поги́белі, бо я не маю покаяння, не маю душе́вного жалю за гріхи. Не маю сльози́ втішної, що приво́дить дітей Твоїх до їх насліддя. Я затьма́рив свій розум у життєвих при́страстях і, як хворий, не мо́жу зве́сти очей моїх до Те́бе; не можу зігріти себе покая́нними до Те́бе сльозами. Але, Владико, Господи Ісусе Христе, пода́телю блага, дару́й мені всеці́ле покаяння, дай і серце невтомне, щоб знайти́ Тебе; пошли́ мені благодать Твою та онови́ в мені подо́бу Твого образу. Я відхили́вся від Те́бе, але Ти не покинь мене, прийди та знайди мене; приведи мене до стада Твого та приєдна́й до ви́браних овець святої Твоєї отари. Підкріпи мене пожи́вою святих Твоїх Таїн, моли́твами Пречистої Твоєї Матері і всіх Твоїх святих. Амінь.
</p>

</body>
</html>
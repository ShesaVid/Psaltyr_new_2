<html>
<body>
<p>&nbsp;&nbsp;&nbsp;&nbsp;<font COLOR='RED'><small>1-2</small></font> Благословлю Господа на всякий час, завжди хвала́ Йому в устах моїх. <font COLOR='RED'><small>3</small></font> Го́сподом буде хвали́тися душа моя; неха́й почу́ють вірні і звеселя́ться. <font COLOR='RED'><small>4</small></font> Велича́йте Господа зі мною, і просла́вмо ім’я Його всі вкупі. <font COLOR='RED'><small>5</small></font> Я шука́в Господа, і Він почу́в мене́ і від усіх скорбо́т визволив мене́. <font COLOR='RED'><small>6</small></font> Приступіть до Нього й просвіті́ться, і лиця ваші не осоро́мляться. <font COLOR='RED'><small>7</small></font> Ось убогий благав, і Господь почу́в його і від усіх скорбо́т спас його. <font COLOR='RED'><small>8</small></font> Ангел Господній охороня́є тих, що боя́ться Його, і визволя́є їх. <font COLOR='RED'><small>9</small></font> Споживі́ть і поба́чите, що благи́й Господь. Блаже́н муж, що упова́є на Ньо́го. <font COLOR='RED'><small>10</small></font> Бійтеся Господа, всі святі Його, бо не знають неста́тку ті, що боя́ться Його. <font COLOR='RED'><small>11</small></font> Багаті зубо́жіли і зголодні́ли, а ті, що шука́ють Господа, не будуть позба́влені всякого блага. <font COLOR='RED'><small>12</small></font> Прийдіть, діти, послу́хайте мене́, я страху Господнього навчу вас. <font COLOR='RED'><small>13</small></font> Хто з людей бажає жити і бачити дні благі – <font COLOR='RED'><small>14</small></font> стри́муй язик свій від зла, і уста твої нехай не будуть обле́сливі. <font COLOR='RED'><small>15</small></font> Ухиля́йся від всього злого і роби добро, будь мирний і пильну́й того. <font COLOR='RED'><small>16</small></font> Очі Господні звернені до праведних, і вуха Його до молитви їх. <font COLOR='RED'><small>17</small></font> Лице ж Господнє про́ти тих, що чи́нять зло, щоб зни́щити з землі й пам’ять про них. <font COLOR='RED'><small>18</small></font> Взива́ли пра́ведні, і Господь почу́в їх і від усіх скорбот ви́зволив їх. <font COLOR='RED'><small>19</small></font> Близько Господь до скорбо́тних серцем, і смире́нних духом Він спасає. <font COLOR='RED'><small>20</small></font> Багато скорбо́т у праведника, та від усіх них ви́зволить його Господь. <font COLOR='RED'><small>21</small></font> Господь охороня́є всі кості їх, і ні одна з них не злама́ється. <font COLOR='RED'><small>22</small></font> Смерть же грішників люта, і ті, що ненавидять пра́ведного, загинуть.
    <font COLOR='RED'><small>23</small></font> Господь ви́зволить душі рабів Своїх, і не заги́не ніхто з тих, що упова́ють на Нього.<br />
&nbsp;&nbsp;&nbsp;&nbsp;<font COLOR='RED'>Слава...</font></p>

</body>
</html>
<html>
<body>
<p>&nbsp;&nbsp;&nbsp;&nbsp;<font COLOR='RED'><small>1</small></font> Я люблю́ Господа, Він почу́в голос благання мого.
 <font COLOR='RED'><small>2</small></font> Прихили́в до ме́не вухо Своє; буду призива́ти Його в усі дні мої.
 <font COLOR='RED'><small>3</small></font> Обійня́ли мене болі смерте́льні, і муки пеке́льні найшли́ на ме́не: я зустрів скорбо́ту й у́тиски.
 <font COLOR='RED'><small>4</small></font> Тоді я призва́в ім’я Господнє: “Господи, спаси душу мою!”
 <font COLOR='RED'><small>5</small></font> Милостивий і праведний Господь; Бог наш милує нас.
 <font COLOR='RED'><small>6</small></font> Господь охороня́є немовлят: я знеси́лився, і Він допоміг мені.
 <font COLOR='RED'><small>7</small></font> Поверни́ся, душе́ моя, у спо́кій твій, бо Господь облагоді́яв тебе.
 <font COLOR='RED'><small>8</small></font> Ти, Господи, спас душу мою від смерти, очі мої – від сліз, ноги мої – від спотика́ння. Буду ходити перед Го́сподом у країні живих.<br />
&nbsp;&nbsp;&nbsp;&nbsp;<font COLOR='RED'>Слава...</font></p>

</body>
</html>
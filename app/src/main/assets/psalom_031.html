<html>
<body>
<p>&nbsp;&nbsp;&nbsp;&nbsp;<font COLOR='RED'><small>1</small></font> Блаже́нні, кому про́щено беззаконня і чиї гріхи покри́то. <font COLOR='RED'>(Див.: Рим. 4, 7-8). <small>2</small></font> Блаже́н муж, якому Господь не поста́вить у прови́ну гріха і в уста́х якого нема лука́вства. <font COLOR='RED'><small>3</small></font> Коли я замовк, поста́рілися кості мої від блага́ння мого́ увесь день. <font COLOR='RED'><small>4</small></font> Бо день і ніч тяжі́ла наді мною рука Твоя, і свіжість лиця мого зникла, як у літню по́суху. <font COLOR='RED'><small>5</small></font> Беззако́ння мої я пізнав і гріха мого не утаїв. Я сказав: визнаю́ я перед Господом беззако́ння мої, і Ти прости́в прови́ни серця мого́. <font COLOR='RED'><small>6</small></font> Тому помо́литься Тобі кожен праведник у слу́шний час, навіть велика повінь не досягне його. <font COLOR='RED'><small>7</small></font> Ти Пристано́вище моє у скорбо́ті, що огорну́ла мене; радо́сте моя, ви́зволи мене́ від тих, що оточи́ли мене́. <font COLOR='RED'><small>8</small></font> “Врозумлю́ тебе́ й наставлю́ тебе́ на путь, що нею ходи́тимеш; пильнува́тиме тебе око Моє. <font COLOR='RED'><small>9</small></font> Не будьте як кінь і мул, що розуму не ма́ють; ві́жками та вузде́чкою стягни ще́лепи їх, якщо не наближаються до те́бе”. <font COLOR='RED'><small>10</small></font> Багато покара́нь грішникові, а того́, хто уповає на Господа, ото́чить милість.
    <font COLOR='RED'><small>11</small></font> Веселіться в Господі і ра́дуйтеся, пра́ведні, і торжеству́йте всі, пра́ві серцем.<br />
&nbsp;&nbsp;&nbsp;&nbsp;<font COLOR='RED'>Слава ...</font></p>

</body>
</html>
<html>
<body>
<p>&nbsp;&nbsp;&nbsp;&nbsp;<font COLOR='RED'><small>1</small></font> Прихили, Господи, вухо Твоє і почу́й мене, бо я не́мічний і вбогий.
 <font COLOR='RED'><small>2</small></font> Охорони́ душу мою, бо я ві́дданий Тобі. Боже мій, спаси раба Твого́, що уповає на Те́бе.
 <font COLOR='RED'><small>3</small></font> Помилуй мене, Господи, бо я взива́ю до Те́бе кожного дня.
 <font COLOR='RED'><small>4</small></font> Звесели́ душу раба Твого, бо до Те́бе я підно́шу душу мою.
 <font COLOR='RED'><small>5</small></font> Бо Ти, Господи, благий і ла́гідний і многомилостивий до тих, що призива́ють Тебе́.
 <font COLOR='RED'><small>6</small></font> Почуй, Господи, молитву мою і ви́слухай голос блага́ння мого́.
 <font COLOR='RED'><small>7</small></font> В день скорбо́ти моєї я взива́ю до Те́бе, бо Ти почу́єш мене, Боже.
 <font COLOR='RED'><small>8</small></font> Немає між бога́ми такого, як Ти, Господи, і ніщо не може зрівня́тися з ділами Твоїми.
 <font COLOR='RED'><small>9</small></font> Всі народи, що їх створи́в Ти, при́йдуть і покло́няться Тобі, Господи, і просла́влять ім’я́ Твоє.
 <font COLOR='RED'><small>10</small></font> Бо Ти великий і тво́риш чудеса. Ти – Бог єдиний.
 <font COLOR='RED'><small>11</small></font> Наста́в мене, Господи, на путь Твою, і буду ходи́ти в істині Твоїй. Утверди́ серце моє в страху перед іменем Твоїм.
 <font COLOR='RED'><small>12</small></font> Буду вихваля́ти Тебе, Господи, Боже мій, всім серцем моїм і прославля́тиму ім’я Твоє повіки.
 <font COLOR='RED'><small>13</small></font> Бо велика милість Твоя наді мною: Ти ви́зволив душу мою з пекла найгли́бшого.
 <font COLOR='RED'><small>14</small></font> Боже! Беззако́нники повста́ли проти ме́не, і на́товп сильних шукає душі́ моєї, і не мають Тебе перед собою.
 <font COLOR='RED'><small>15</small></font> Ти ж, Господи, щедрий і милостивий, довготерпели́вий і многомилостивий і істинний.
 <font COLOR='RED'><small>16</small></font> Зглянься на ме́не і поми́луй мене́; дай силу рабу Твоєму, спаси сина раби Твоєї.
 <font COLOR='RED'><small>17</small></font> Покажи на мені ознаку ми́лости Твоєї, щоб поба́чили ненави́сники мої і посоро́милися, бо Ти, Господи, допомі́г мені і втішив мене.
</p>

</body>
</html>
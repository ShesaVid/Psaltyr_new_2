<html>
<body>
<p>&nbsp;&nbsp;&nbsp;&nbsp;<font COLOR='RED'><small>1-2</small></font> Почуй, Боже, го́лос мій у моли́тві моїй. Від лютого во́рога охорони́ життя моє.
 <font COLOR='RED'><small>3</small></font> Укрий мене від на́мірів зло́діїв і від збо́рища беззако́нників.
 <font COLOR='RED'><small>4</small></font> Вони наче меч нагостри́ли язик свій і, мов стріли, ки́дають слова обра́зи,
 <font COLOR='RED'><small>5</small></font> щоб тає́мно стріля́ти в непови́нного; стріляють в ньо́го несподівано і не боя́ться.
 <font COLOR='RED'><small>6</small></font> Вони утве́рдились у злому на́мірі, змовля́ються поставити таємно сітку і кажуть: хто їх побачить?
 <font COLOR='RED'><small>7</small></font> Вони вига́дують всіляку непра́вду, вишу́кують, розслі́дують, загляда́ють аж до глибини серця.
 <font COLOR='RED'><small>8</small></font> Але ура́зить їх Бог стрілою. Несподі́вано стріла Божа вда́рить їх.
 <font COLOR='RED'><small>9</small></font> Вони покара́ють себе своїми ж слова́ми. Всі, хто поба́чить їх, віді́йдуть від них.
 <font COLOR='RED'><small>10</small></font> І нападе́ страх на всіх людей, вони сповістя́ть про діла Божі, бо зрозуміють, що то – Його діло.
 <font COLOR='RED'><small>11</small></font> Звесели́ться праведник у Господі і упова́є на Ньо́го. І похва́ляться всі пра́ведні серцем.<br />
&nbsp;&nbsp;&nbsp;&nbsp;<font COLOR='RED'>Слава...</font></p>
</body>
</html>
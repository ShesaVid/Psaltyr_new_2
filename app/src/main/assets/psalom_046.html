<html>
<body>
<p>&nbsp;&nbsp;&nbsp;&nbsp;<font COLOR='RED'><small>1-2</small></font> Всі народи, заплещі́ть руками, ви́гукніть до Бога голосом ра́дости. <font COLOR='RED'><small>3</small></font> Бо Господь Всевишній страшни́й, – великий Цар усіє́ї землі. <font COLOR='RED'><small>4</small></font> Він підкори́в людей нам, і наро́ди – під ноги наші. <font COLOR='RED'><small>5</small></font> Обра́в нам насліддя наше, красу Якова, якого полюби́в. <font COLOR='RED'><small>6</small></font> Зійшов Бог при окликах радости, Господь – при звуках сурмних. <font COLOR='RED'><small>7</small></font> Співа́йте Богу нашому, співа́йте! Співайте Цареві нашому, співайте! <font COLOR='RED'><small>8</small></font> Бо Бог – Цар усієї землі, співа́йте розу́мно. <font COLOR='RED'><small>9</small></font> Бог став Царем над усіма́ наро́дами. Бог возсів на святім Престолі Своїм. <font COLOR='RED'><small>10</small></font> Князі́ народів зібра́лися до народу Бога Авраамового, бо влада над землею́ – Божа. Він вищий за все.</p>

</body>
</html>
<html>
<body>
<p>&nbsp;&nbsp;&nbsp;&nbsp;<font COLOR='RED'><small>1-2</small></font> Поми́луй мене́ Боже, бо напада́є на ме́не чоловік і день у день гно́бить мене. <font COLOR='RED'><small>3</small></font> Щодня́ напада́ють на ме́не вороги мої, бо багато тих, що побо́рюють мене. <font COLOR='RED'><small>4</small></font> Вдень я не буду боя́тися, бо упова́ю на Те́бе. <font COLOR='RED'><small>5</small></font> Богом я хвалюсь у словах моїх, на Бога поклада́ю надію і не боюся; що зро́бить мені плоть? <font COLOR='RED'><small>6</small></font> Щодня́ зневажа́ють слова мої, всі думки́ їхні про ме́не – на зло. <font COLOR='RED'><small>7</small></font> Збира́ються й хова́ються, сте́жать за кожним кро́ком моїм, щоб улови́ти душу мою. <font COLOR='RED'><small>8</small></font> Вони гада́ють, що не покара́єш Ти їх за непра́вду їхню. <font COLOR='RED'><small>9</small></font> Боже, Тобі відо́мі всі стражда́ння мої; збери сльози мої та поклади́ їх перед Собою. Запиши́ їх у книгу Твою. <font COLOR='RED'><small>10</small></font> Вороги мої втіка́ють від ме́не, коли я кличу Тебе́. З того знаю, що Ти, Боже, зі мною. <font COLOR='RED'><small>11</small></font> Богом я хвалю́ся в словах, в Господі хвалю́ слово Його. <font COLOR='RED'><small>12</small></font> На Бога я упова́ю і не бою́ся: що заподі́є мені людина? <font COLOR='RED'><small>13</small></font> В мені, Боже, молитва до Те́бе, щоб возно́сити Тобі хвалу, <font COLOR='RED'><small>14</small></font> бо Ти ви́зволив душу мою від смерти, очі мої від сліз, ноги мої від спотика́ння. Буду ходи́ти перед лицем Господа у світлі живих.</p>

</body>
</html>
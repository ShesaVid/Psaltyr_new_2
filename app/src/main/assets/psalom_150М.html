<html>
<body>
<p>&nbsp;&nbsp;&nbsp;&nbsp;Господи Ісусе Христе, Боже мій! Помилуй мене грішного і прости мені, негідному рабові Твоєму, все, що я згрішив про́тягом усього життя мого аж до цього дня – вільно чи невільно, ділом і словом, ро́зумом і думкою, чи через недба́льство, чи з неува́ги, з лінощів чи байду́жості. Може, ім'ям Твоїм покля́вся і на ма́рне клявся або знева́жив ду́мкою; може, кого осуди́в або обмо́вив чи, може, скри́вдив, розгнівив та обра́зив; може, погані думки мав та говори́в неправду; може, знева́жив убогого і не допоміг йому; або, коли стояв на молитві, то думки́ мої блука́ли по світу; може, аж надто догоджа́в собі, занадто сміявся та про святе говори́в без поша́ни; може, впадав у горди́ню та самохва́льство, може, колись не помолився, або марносло́вив, чи інше що лука́ве вчинив; знаю, що гріхів моїх безліч, хоч я їх і не пам'ята́ю. Тому благаю: помилуй мене, Господи, і прости мені все, щоб я мирно з надією ліг і спочив, сла́влячи і благословля́ючи Тебе з Превічним Твоїм Отцем і з Пресвятим благим і животво́рчим Твоїм Духом, нині, і повсякчас, і на віки віків. Амінь.
</p>

</body>
</html>
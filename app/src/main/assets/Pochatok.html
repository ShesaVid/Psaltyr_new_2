<html>
<body>
<p>&nbsp;&nbsp;&nbsp;&nbsp;<font COLOR='RED'>Про те, яким чином слід співати Псалтир, дотримуючись розумної послідовності.</font><br />
&nbsp;&nbsp;&nbsp;&nbsp; <br />
&nbsp;&nbsp;&nbsp;&nbsp;<i>Якщо священик, то виголошує:</i><br />
&nbsp;&nbsp;&nbsp;&nbsp; <br />
Благословен Бог наш завжди, нині, і повсякчас, і на віки віків.<br />
&nbsp;&nbsp;&nbsp;&nbsp; <br />
&nbsp;&nbsp;&nbsp;&nbsp;<i>Якщо мирянин, то промовляє зворушено:</i><br />
&nbsp;&nbsp;&nbsp;&nbsp; <br />
Молитвами святих отців наших, Господи Ісусе Христе Боже наш, помилуй нас. Амінь.<br />
&nbsp;&nbsp;&nbsp;&nbsp;<font COLOR='RED'>Царю Небесний… Трисвяте. І після  Отче наш...</font><br />
&nbsp;&nbsp;&nbsp;&nbsp;<font COLOR='RED'>Тропарі, глас 6.</font><br />
&nbsp;&nbsp;&nbsp;&nbsp;Помилуй нас, Господи, помилуй нас, бо, жодного виправдання не маючи, ми, грішні, Тобі, як Владиці, цю молитву приносимо: помилуй нас.<br />
&nbsp;&nbsp;&nbsp;&nbsp;Славне торжество пророка твого, Господи, через Церкву показало небо, тому з людьми веселяться ангели. Його молитвами, Христе Боже, в мирі провадь життя наше, щоб ми співали Тобі: алилуя.<br />
&nbsp;&nbsp;&nbsp;&nbsp;<font COLOR='RED'>Слава:</font><br />
&nbsp;&nbsp;&nbsp;&nbsp;Велике множество провин моїх, Богородице! До тебе прибігаю, чиста, спасіння благаючи. Зглянься на немічну душу мою і моли Сина Твого й Бога нашого, щоб простив мені, що вчинив я лихого, єдина благословенна.<br />
&nbsp;&nbsp;&nbsp;&nbsp;<font COLOR='RED'>І нині:</font><br />
&nbsp;&nbsp;&nbsp;&nbsp;Господи, помилуй <font COLOR='RED'><i> (40 разів). </i></font><i>І поклонися, якщо можеш.</i><br />
&nbsp;&nbsp;&nbsp;&nbsp; <br />
&nbsp;&nbsp;&nbsp;&nbsp;<font COLOR='RED'>Також молитва Святій живоначальній Тройці:</font><br />
&nbsp;&nbsp;&nbsp;&nbsp;Всесвятая Тройце, Боже і Творче всього світу, поспіши і направ серце моє, щоб я з розумом почав і ділами добрими закінчував співати ці богонатхнені псалми, що їх Святий Дух устами Давидовими промовляв, які нині співати хочу і я, недостойний; знаю свою неміч, припадаю і молюся тобі, і помочі від Тебе благаю: Господи, направ розум мій і зміцни серце моє, щоб я не втомлювался, але відчував насолоду від святих пісень та щоб навчився добрих діл за словами їхніми; і, просвітленний ними, щоб став я на суді праворуч Тебе, у країні Твоїй, разом з усіма обраними Твоїми. І нині, Владико, благослови, щоб, зітхнувши сердечно, устами я заспівав, промовляючи:<br />
&nbsp;&nbsp;&nbsp;&nbsp;Прийдіть, поклонімось… <font COLOR='RED'>(тричі)</font><br />
&nbsp;&nbsp;&nbsp;&nbsp;<i>Також постій трохи, аж поки заспокояться усі почуття. А тоді – почни, але не одразу, без лінощів, зі зворушенням і смиренням у серці, і скажи так: </i><font COLOR='RED'>Блажен муж... </font><i>тихо і розумно, з увагою, не поспішаючи, не поквапом, а так, щоб розумом збагнути те, що говориться.</i></p>

</body>
</html>
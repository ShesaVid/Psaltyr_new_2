<html>
<body>
<p>&nbsp;&nbsp;&nbsp;&nbsp;<font COLOR='RED'><small>1</small></font> Господи, почуй молитву мою, згля́нься на моління моє в істині Твоїй, вислухай мене у правді Твоїй.
 <font COLOR='RED'><small>2</small></font> І не входь у суд з рабом Твоїм, бо не ви́правдається перед Тобою ніхто з живих.
 <font COLOR='RED'><small>3</small></font> Бо ворог переслі́дує душу мою, втопта́в у землю життя моє, посади́в мене в те́мряву, як давно померлих.
 <font COLOR='RED'><small>4</small></font> І впав у мені дух мій, стриво́жилось у мені серце моє.
 <font COLOR='RED'><small>5</small></font> Я згадую дні да́вні, розмірко́вую про всі діла Твої і в творінні рук Твоїх повча́юся.
 <font COLOR='RED'><small>6</small></font> До Те́бе простяга́ю руки мої: душа моя, як земля безво́дна, перед Тобою.
 <font COLOR='RED'><small>7</small></font> Скоро почу́й мене, Господи, згаса́є дух мій. Не відверни́ лиця Твого від ме́не, бо уподі́бнюся тим, що сходять у могилу.
 <font COLOR='RED'><small>8</small></font> Дай мені зра́ння відчути милість Твою, бо на Те́бе упова́ю. Вкажи мені, Господи, путь, якою піду, бо до Те́бе підно́шу душу мою.
 <font COLOR='RED'><small>9</small></font> Ви́зволи мене від ворогі́в моїх, Господи, до Тебе вдаю́ся,
 <font COLOR='RED'><small>10</small></font> навчи мене творити волю Твою, бо Ти єси Бог мій. Дух Твій благий наста́вить мене на землю правди;
 <font COLOR='RED'><small>11</small></font> імені Твого ради, Господи, оживи́ мене правдою Твоєю. Ви́веди з печалі душу мою
 <font COLOR='RED'><small>12</small></font> і милістю Твоєю знищ ворогі́в моїх. І ви́губи гноби́телів душі моєї, бо я раб Твій є.<br />
&nbsp;&nbsp;&nbsp;&nbsp;<font COLOR='RED'>Слава...</font></p>

</body>
</html>
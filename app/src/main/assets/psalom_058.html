<html>
<body>
<p>&nbsp;&nbsp;&nbsp;&nbsp;<font COLOR='RED'><small>1-2</small></font> Визволи мене́ від ворогів моїх, Боже мій, від тих, що повстали на ме́не, захисти мене́. <font COLOR='RED'><small>3</small></font> Спаси мене від тих, що чи́нять беззаконня, і від кровоже́рних врятуй мене́. <font COLOR='RED'><small>4</small></font> Бо ось вони підстерігаю́ть душу мою, збира́ються на ме́не сильні, не за беззаконня мої і не за гріх мій. <font COLOR='RED'><small>5</small></font> Господи! Без прови́ни моєї вони йдуть на ме́не. Встань же на допомогу мені і поглянь. <font COLOR='RED'><small>6</small></font> Господи, Боже Сил, Боже Ізра́їлів, встань, відві́дай усі народи, не поми́луй ніко́го з тих, що чи́нять беззаконня. <font COLOR='RED'><small>7</small></font> Щове́чора сходяться вони, жадібні до крові́, як пес, і обхо́дять місто. <font COLOR='RED'><small>8</small></font> Ось вони лихосло́влять язика́ми своїми, в устах їхніх не слова, а мечі, бо ду́мають: хто їх чує? <font COLOR='RED'><small>9</small></font> Але Ти, Господи, посмієшся з них, осоромиш усі народи. <font COLOR='RED'><small>10</small></font> Сила моя в Тобі, Боже! Ти засту́пник мій. <font COLOR='RED'><small>11</small></font> Ти – Бог мій, і милість Твоя попере́дить ме́не. Бог дасть мені перемогу над ворога́ми моїми. <font COLOR='RED'><small>12</small></font> Не убива́й їх, щоб люди не забули Закону Твого́. Розвій їх силою Твоєю, захиснику мій, Господи. <font COLOR='RED'><small>13</small></font> Слова́ уст їхніх – то гріх душі їхньої; хай будуть спі́ймані у горди́ні їхній за прокльо́ни їхні та за неправду, яку вони гово́рять. <font COLOR='RED'><small>14</small></font> Розвій їх гнівом Твоїм так, щоб не стало їх, та щоб пізна́ли люди, що Бог володіє народами в усіх кінцях землі. <font COLOR='RED'><small>15</small></font> Вони схо́дяться вечора́ми, спраглі кро́ви, як пси, і обхо́дять місто. <font COLOR='RED'><small>16</small></font> Вони шукають пожи́ви, але неси́ті ляга́ють спати. <font COLOR='RED'><small>17</small></font> А я буду оспівувати силу Твою, щора́нку прославля́тиму милість Твою, бо Ти був оборо́нцем моїм і захиснико́м моїм у час біди моєї. <font COLOR='RED'><small>18</small></font> Сило моя! Тобі я буду співа́ти, бо Ти засту́пник мій і Бог мій, Який ми́лує мене́.</p>

</body>
</html>
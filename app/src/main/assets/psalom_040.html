<html>
<body>
<p>&nbsp;&nbsp;&nbsp;&nbsp;<font COLOR='RED'><small>1-2</small></font> Блаже́нний, хто дба́є про вбогих і бідних, в день скорбо́ти спасає його Господь. <font COLOR='RED'><small>3</small></font> Господь збереже́ його й охоро́нить життя його. Блаже́нним він буде на землі, і Ти, Господи, не віддаси́ його в руки ворогі́в його. <font COLOR='RED'><small>4</small></font> Господь допомо́же йому в час хворо́би його, все ложе його Ти оздоро́виш у болісті його. <font COLOR='RED'><small>5</small></font> Я сказав: “Господи, поми́луй мене́ і зціли́ душу мою, бо згрішив я перед Тобою”. <font COLOR='RED'><small>6</small></font> Вороги́ мої в злобі кажуть про ме́не: “Коли він помре та згине ім’я його?” <font COLOR='RED'><small>7</small></font> А коли приходять провідати мене́, гово́рять обле́сливо, ховають злобу в серці, а вийшовши, змовля́ються. <font COLOR='RED'><small>8</small></font> Ненави́сники шепочуть між собою, замишля́ють зло проти ме́не. <font COLOR='RED'><small>9</small></font> Словом лихим ображають мене́, гово́рячи: “Він ліг і вже не встане”. <font COLOR='RED'><small>10</small></font> Навіть чоловік, що жив у зго́ді зі мною, що їв хліб мій і на якого я надіявся, – підня́в проти ме́не п’яту́ свою. (Див.: Ін. 13,18) <font COLOR='RED'><small>11</small></font> Ти ж, Господи, помилуй мене́, підійми мене́, щоб я відда́в їм. <font COLOR='RED'><small>12</small></font> З того дізна́юсь я, що Ти любиш мене́, коли ворог мій не потішиться наді мною. <font COLOR='RED'><small>13</small></font> А мене́ Ти охоро́ниш заради лагідности моєї, і поставиш перед лицем Твоїм наві́ки. <font COLOR='RED'><small>14</small></font> Благослове́нний Господь, Бог Ізраїля од віку й до віку! Амінь.</p>

</body>
</html>
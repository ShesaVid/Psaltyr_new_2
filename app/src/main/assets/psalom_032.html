<html>
<body>
<p>&nbsp;&nbsp;&nbsp;&nbsp;<font COLOR='RED'><small>1</small></font> Ра́дуйтеся, пра́ведні, у Господі; праведним подоба́є похвала́. <font COLOR='RED'><small>2</small></font> Прославля́йте Господа на гу́слях, співа́йте Йому на десятистру́ннім псалтирі. <font COLOR='RED'><small>3</small></font> Співайте Йому пісню нову́, співайте ра́дісно, з підне́сенням. <font COLOR='RED'><small>4</small></font> Бо слово Господнє пра́ве і всі діла Його праведні. <font COLOR='RED'><small>5</small></font> Господь лю́бить правду і пра́ведний суд, ми́лости Його по́вна земля. <font COLOR='RED'><small>6</small></font> Словом Господнім сотво́рено небеса, і духом уст Його – вся сила їх. <font COLOR='RED'><small>7</small></font> Він зібрав, наче в міх, води морські́, утвори́в у глибині́ їх безо́дні. <font COLOR='RED'><small>8</small></font> Неха́й боїться Господа вся земля, нехай тремтя́ть перед Ним усі, що живуть на світі. <font COLOR='RED'><small>9</small></font> Бо Він сказав – і ста́лося, Він повелів – і створи́лося. <font COLOR='RED'><small>10</small></font> Господь нищи́ть змови народів, відкида́є злі задуми людей, розбива́є змо́ви князів. <font COLOR='RED'><small>11</small></font> Рада ж Господня стоїть вічно, і думки́ серця Його – з роду в рід. <font COLOR='RED'><small>12</small></font> Блаже́нний народ, у якого Бог є Господом, – люди, яких обрав Господь у наслі́ддя Собі. <font COLOR='RED'><small>13</small></font> Господь з неба ди́виться і ба́чить усіх синів людськи́х. <font COLOR='RED'><small>14</small></font> Дивиться з Престолу, на якому сидить, і бачить усіх, що живуть на землі. <font COLOR='RED'><small>15</small></font> Він створив серця всіх їх і знає всі діла їхні. <font COLOR='RED'><small>16</small></font> Не захисти́ть царя велике військо його, і ве́летня не спасе вели́ка сила його. <font COLOR='RED'><small>17</small></font> Ненаді́йний кінь для спасі́ння, не спасе́ він великою силою своєю. <font COLOR='RED'><small>18</small></font> Бо ось очі Господні на тих, що боя́ться Його, і на тих, що надіються на ми́лість Його. <font COLOR='RED'><small>19</small></font> Він спасе́ душі їхні від сме́рти, і в часи голоду наси́тить їх. <font COLOR='RED'><small>20</small></font> Душа ж наша нехай упова́є на Господа, бо Він поміч і захист наш. <font COLOR='RED'><small>21</small></font> Ним звесели́ться серце наше, бо ми надіємося на святе ім’я Його. <font COLOR='RED'><small>22</small></font> Милість Твоя, Господи, нехай буде над нами, бо ми упова́ємо на Те́бе.
</p>
</body>
</html>
<html>
<body>
<p>&nbsp;&nbsp;&nbsp;&nbsp;<font COLOR='RED'><small>1</small></font> Принесі́ть Го́споду, сини Божі, принесі́ть Го́споду молодих ягнят, принесіть Господу славу і честь. <font COLOR='RED'><small>2</small></font> Віддавайте Господу славу імені Його. Поклоня́йтеся Господу в ди́вній святині Його. <font COLOR='RED'><small>3</small></font> Голос Госпо́дній над во́дами, Бог слави загримі́в. Загримі́в Господь над во́дами вели́кими. <font COLOR='RED'><small>4</small></font> Голос Господа могу́тній, голос Господа вели́чний. <font COLOR='RED'><small>5</small></font> Голос Господа ламає кедри, Господь сокруша́є ке́дри лива́нські. <font COLOR='RED'><small>6</small></font> Від голосу Його гори скачуть, як телята, Ливан і Сиріон – як молоді єдиноро́ги. <font COLOR='RED'><small>7</small></font> Голос Господа викрешує полум’я вогню, від голосу Господа трясеться пустеля. Потряса́є Госпо́дь пустелю Каде́ську. <font COLOR='RED'><small>8</small></font> Голос Господа розро́джує ланей і ого́лює ліси. В храмі Його все гово́рить про ве́лич Його. <font COLOR='RED'><small>9</small></font> Господь возсів на Престо́лі над во́дами великими і як Цар буде над нами повіки. <font COLOR='RED'><small>10</small></font> Господь дасть силу народу Своє́му, Господь миром благослови́ть людей Своїх.</p>

</body>
</html>
<html>
<body>
<p>&nbsp;&nbsp;&nbsp;&nbsp;<font COLOR='RED'><small>1</small></font> Який милостивий Бог Ізра́їлів до народу Свого́, до чистих серцем!
 <font COLOR='RED'><small>2</small></font> Мої ж мало не похитну́лися ноги, мало не посковзну́лися сто́пи мої.
 <font COLOR='RED'><small>3</small></font> Я поза́здрив безумним, ба́чивши добро́бут беззако́нних.
 <font COLOR='RED'><small>4</small></font> Бо нема їм стражда́ння, й до смерти їхньої міцні сили їхні.
 <font COLOR='RED'><small>5</small></font> У трудах людськи́х їх нема, і не знають вони людсько́ї біди.
 <font COLOR='RED'><small>6</small></font> Тому-то гордість підняла́ їхню пиха́тість, і, як в одежу, одяга́ються вони у непра́вду та нече́стя свої.
 <font COLOR='RED'><small>7</small></font> Пливе, наче оли́ва, неправда їхня, живуть за по́хотями свого́ серця.
 <font COLOR='RED'><small>8</small></font> З усього глузу́ють, знева́жливо гово́рять про Бога, звисока́ розмовля́ють.
 <font COLOR='RED'><small>9</small></font> До небе́с підно́сять уста свої, і язик їхній обхо́дить землю.
 <font COLOR='RED'><small>10</small></font> Тому зверта́ються до них люди і п’ють їхню воду по́вною чашею,
 <font COLOR='RED'><small>11</small></font> і кажуть: “Як дові́дається Бог? І чи знає Всеви́шній?”
 <font COLOR='RED'><small>12</small></font> І ось ці нечести́вці завжди живу́ть у доста́тку і примно́жують багатство.
 <font COLOR='RED'><small>13</small></font> І я сказав: “Чи не даре́мно я дбаю про чистоту́ серця і в неви́нності умивав руки мої;
 <font COLOR='RED'><small>14</small></font> віддава́в себе під удари щодня́ і щора́нку себе осу́джував?”
 <font COLOR='RED'><small>15</small></font> Але коли б я сказа́в: “Буду і я так жити”, то я став би зра́дником перед ро́дом синів Твоїх.
 <font COLOR='RED'><small>16</small></font> І я став ду́мати, як би мені все це зрозуміти, але тяжки́м було́ це в очах моїх.
 <font COLOR='RED'><small>17</small></font> Аж поки не ввійшов я у святи́ню Божу та не зрозумів кінця їхнього.
 <font COLOR='RED'><small>18</small></font> Дійсно, на слизькі́й дорозі поста́вив Ти їх, над прірвою стоя́ть вони.
 <font COLOR='RED'><small>19</small></font> Як несподі́вано прийшли вони до зане́паду! Щезли, погинули за беззаконня свої.
 <font COLOR='RED'><small>20</small></font> Як щеза́є сон того́, хто проки́нувся, так Ти, Господи, розбуди́вши їх, знищив по́мисли їхні у місті Твоїм.
 <font COLOR='RED'><small>21</small></font> Коли хвилюва́лося серце моє і боліла душа моя,
 <font COLOR='RED'><small>22</small></font> я був нерозу́мним, я як тварина був перед Тобою.
 <font COLOR='RED'><small>23</small></font> Але я завжди з Тобою, Ти тримаєш мене за пра́ву руку мою.
 <font COLOR='RED'><small>24</small></font> Ти пора́дою Твоєю прова́диш мене́, і до слави Твоєї Ти при́ймеш мене́.
 <font COLOR='RED'><small>25</small></font> Хто бо для мене́ є на небі? І чого без Те́бе бажати мені на землі?
 <font COLOR='RED'><small>26</small></font> Знемага́ють серце моє і тіло моє за Тобою, Боже серця мого́ і доле моя, Боже, навіки.
 <font COLOR='RED'><small>27</small></font> Бо ось ті, що віддали́ли себе́ від Те́бе, гинуть. Ти знищуєш ко́жного, хто відступає від Тебе.
 <font COLOR='RED'><small>28</small></font> А мені найкра́ще прихиля́тися до Бога, поклада́ти на Господа надію мою, сповіща́ти про всі діла Твої в Церкві Твоїй.
</p>

</body>
</html>
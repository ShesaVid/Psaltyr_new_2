<html>
<body>
<p>&nbsp;&nbsp;&nbsp;&nbsp;<font COLOR='RED'><small>1-2</small></font> Ви́слухай, Боже, молитву мою і не знева́ж блага́ння мого́. <font COLOR='RED'><small>3</small></font> Прихили́ся і вислухай мене́, я пла́чу від туги моєї. <font COLOR='RED'><small>4</small></font> І триво́жуся від голосу ворожого і від утисків нечести́вців. <font COLOR='RED'><small>5</small></font> Бо вони чи́нять мені беззако́ння й у гніві ворогу́ють проти ме́не. <font COLOR='RED'><small>6</small></font> Серце моє стриво́жилося в мені, смерте́льні страхіття напа́ли на ме́не. <font COLOR='RED'><small>7</small></font> Страх і трепет прийшли на ме́не, і жах огорнув мене́. <font COLOR='RED'><small>8</small></font> І я сказав: хто дав би мені крила, як у го́луба, я б полетів та відпочи́в би. <font COLOR='RED'><small>9</small></font> Полетів би якнайда́лі, став би жити в пусте́лі, ждучи́ Бога, щоб спас мене від слабкоду́хости і від бурі. <font COLOR='RED'><small>10</small></font> Розби́й, Господи, і роз’єдна́й змову їхню, бо беззако́ння та ворожне́чу бачу я в місті. <font COLOR='RED'><small>11</small></font> Вдень і вночі вони обхо́дять його по му́рах його, а усере́дині його – беззаконня та кривда. <font COLOR='RED'><small>12</small></font> І не зника́ють з вулиць його наси́льство і зрада. <font COLOR='RED'><small>13</small></font> Та якби це ворог ганьби́в мене́, я сте́рпів би, або якби це ненави́сник мій велича́вся наді мною, я не зважа́в би на ньо́го. <font COLOR='RED'><small>14</small></font> Але ти, чоловіче, – одноду́мцю мій, при́ятелю і дру́же мій, <font COLOR='RED'><small>15</small></font> з яким ми щиро схо́дилися і до дому Божого разом ходи́ли! <font COLOR='RED'><small>16</small></font> Нехай загибель при́йде на них, бо лука́вство в осе́лях їхніх, посеред них. <font COLOR='RED'><small>17</small></font> Я ж до Бога взиваю, і Господь почу́є мене. <font COLOR='RED'><small>18</small></font> Увечері, і вранці, і опівдні буду блага́ти й моли́ти, і Він почу́є голос мій. <font COLOR='RED'><small>19</small></font> Він ви́зволить миром душу мою від напа́сників моїх, бо їх багато в ме́не. <font COLOR='RED'><small>20</small></font> Почує мене́ Бог, і упоко́рить їх Той, Хто перебува́є вічно, бо нема в них каяття, і не боя́ться вони Бога. <font COLOR='RED'><small>21</small></font> Підійма́ють руки свої на неви́нних і оскверня́ють завіт Його. <font COLOR='RED'><small>22</small></font> Уста їх масні́ші від масла, а в се́рці їх злоба. Масні, як оли́ва, слова їх, але то го́стрі стріли. <font COLOR='RED'><small>23</small></font> Поклада́йся на Господа у скорбо́тах твоїх, і Він підтримає тебе. Ніко́ли не дасть Він упа́сти пра́ведникові.
    <font COLOR='RED'><small>24</small></font> Ти, Боже, кинеш їх у яму поги́белі. Кровоже́рні й підсту́пні не доживу́ть і до полови́ни віку свого́. Я ж, Господи, упова́ю на Тебе.<br />
&nbsp;&nbsp;&nbsp;&nbsp;<font COLOR='RED'>Слава...</font></p>

</body>
</html>
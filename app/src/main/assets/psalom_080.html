<html>
<body>
<p>&nbsp;&nbsp;&nbsp;&nbsp;<font COLOR='RED'><small>1-2</small></font> Радісно співа́йте Богу – тверди́ні нашій, викли́куйте славу Богові Якова.
 <font COLOR='RED'><small>3</small></font> Візьміть псало́м, дайте тимпа́н, псалти́р милозву́чний з гу́слями.
 <font COLOR='RED'><small>4</small></font> Засурмі́ть у новомісяччя сурмо́ю у пресвітлий день свята вашого.
 <font COLOR='RED'><small>5</small></font> Бо це закон для Ізра́їля, повеління Бога нашого.
 <font COLOR='RED'><small>6</small></font> Він установи́в це як свідчення для Йосифа, коли він ви́йшов із землі Єгипетської, де почу́в мову, якої не знав.
 <font COLOR='RED'><small>7</small></font> “Я зняв тягарі з плече́й його і руки його звільни́в від корзин.
 <font COLOR='RED'><small>8</small></font> В біді ти прикли́кав Мене, і Я визволив тебе; серед грому Я почу́в тебе, при водах Мериви ви́пробував тебе.
 <font COLOR='RED'><small>9</small></font> Слу́хай, народе Мій, і Я дам свідчення тобі; о, коли б ти послухав Мене, Ізра́їлю!
 <font COLOR='RED'><small>10</small></font> Нехай не буде в те́бе іншого бога, і не вклоня́йся перед богом чужим.
 <font COLOR='RED'><small>11</small></font> Я – Господь Бог твій, що ви́вів тебе із землі Єгипетської. Розкрий уста твої, і Я напо́вню їх.
 <font COLOR='RED'><small>12</small></font> Але не послу́хав народ Мій го́лосу Мого, Ізраїль не підкори́вся Мені.
 <font COLOR='RED'><small>13</small></font> Тому Я поки́нув їх на волю се́рця їх – ходити за по́хотями своїми.
 <font COLOR='RED'><small>14</small></font> О, коли б народ Мій послу́хав Мене, коли б Ізраїль ходи́в доро́гами Моїми.
 <font COLOR='RED'><small>15</small></font> Я скоро смири́в би ворогів їхніх і на гноби́телів їхніх поклав би руку Мою.
 <font COLOR='RED'><small>16</small></font> Ненави́сники Господні підкори́лися б їм, а добро́бут їх був би повіки.
 <font COLOR='RED'><small>17</small></font> Я хлібом пшеничним годува́в би їх, і медом із скелі наси́чував би їх”.<br />
&nbsp;&nbsp;&nbsp;&nbsp;<font COLOR='RED'>Слава...</font></p>

</body>
</html>
<html>
<body>
<p>&nbsp;&nbsp;&nbsp;&nbsp;<font COLOR='RED'><small>1-2</small></font> Господи, не суди́ мене́ в я́рості Твоїй і не кара́й мене в гніві Твоїм.
    <font COLOR='RED'><small>3</small></font> Помилуй мене́, Господи, бо я не́мічний, і зціли мене́, Господи, бо стриво́жилися кості мої.
    <font COLOR='RED'><small>4</small></font> І душа моя дуже стриво́жена. А Ти ж, Господи, до́ки?
    <font COLOR='RED'><small>5</small></font> Зглянься, Господи, і ви́зволи душу мою, спаси мене́ ради ми́лости Твоєї.
    <font COLOR='RED'><small>6</small></font> Бо хто ж після смерти буде зга́дувати Тебе́? І у гробі хто ж буде сла́вити Тебе́?
    <font COLOR='RED'><small>7</small></font> Я втоми́вся від зітха́ння мого́; кожної ночі обмива́ю ло́же моє сльозами моїми, зро́шую ними постіль мою.
    <font COLOR='RED'><small>8</small></font> Ви́сохло від печа́лі око моє. Змарні́ло від усіх ворогі́в лице моє.
    <font COLOR='RED'><small>9</small></font> Відступі́ть від ме́не всі, хто чи́нить беззаконня, бо почув Господь голос плачу мого́!
    <font COLOR='RED'><small>10</small></font> Почув Господь благання моє, Господь молитву мою прийня́в.
    <font COLOR='RED'><small>11</small></font> Нехай осоро́мляться і устраша́ться всі вороги́ мої і нехай з со́ромом побіжа́ть і зни́кнуть дуже скоро.<br />
&nbsp;&nbsp;&nbsp;&nbsp;<font COLOR='RED'>Слава...</font></p>
</body>
</html>
<html>
<body>
<p>&nbsp;&nbsp;&nbsp;&nbsp;<font COLOR='RED'><small>1</small></font> Боже по́мсти, Господи Боже по́мсти, яви́ Себе!
 <font COLOR='RED'><small>2</small></font> Встань, Судде землі, дай відпла́ту гордим.
 <font COLOR='RED'><small>3</small></font> Доки, Господи, доки нечести́вці будуть вихваля́тися?
 <font COLOR='RED'><small>4</small></font> Вони гово́рять неправди́ві слова, велича́ють себе всі, що чи́нять беззаконня.
 <font COLOR='RED'><small>5</small></font> Народ Твій, Господи, понево́лили і гно́блять насліддя Твоє.
 <font COLOR='RED'><small>6</small></font> Вдовиць і сиріт умо́рюють і прише́льців убива́ють.
 <font COLOR='RED'><small>7</small></font> І кажуть: “Не побачить Господь, не дізнається Бог Якова”.
 <font COLOR='RED'><small>8</small></font> Зрозумі́йте ж, нерозу́мні лю́ди! Коли ви при́йдете до ро́зуму?
 <font COLOR='RED'><small>9</small></font> Той, Хто створив вухо, чи не почує? І той, Хто створив око, чи не побачить?
 <font COLOR='RED'><small>10</small></font> Той, що врозумля́є народи і дає людям розуміння, невже́ не покара́є вас?
 <font COLOR='RED'><small>11</small></font> Знає Господь замисли людські, що вони марні.
 <font COLOR='RED'><small>12</small></font> Блаже́нна та людина, яку врозумля́єш Ти, Господи, і навча́єш зако́ну Твого,
 <font COLOR='RED'><small>13</small></font> щоб у тяжкі́ дні вона ма́ла спо́кій, доки нечести́вому ви́копають яму.
 <font COLOR='RED'><small>14</small></font> Бо не відки́не Господь народу Свого і не забу́де насліддя Свого.
 <font COLOR='RED'><small>15</small></font> Бо в суд при́йде правда, і за нею при́йдуть усі пра́ведні серцем.
 <font COLOR='RED'><small>16</small></font> Хто ста́не за ме́не проти злочи́нців? І хто стане за ме́не проти тих, що чинять беззако́ння?
 <font COLOR='RED'><small>17</small></font> Якби б Господь не поміг мені, то скоро зійшла́ б до пе́кла душа моя.
 <font COLOR='RED'><small>18</small></font> Коли я сказав: “Похитну́лися ноги мої”, тоді милість Твоя, Господи, підтри́мувала мене.
 <font COLOR='RED'><small>19</small></font> Коли ж намно́жувалися скорбо́ти в серці моїм, Твоя втіха насоло́дою напо́внювала душу мою.
 <font COLOR='RED'><small>20</small></font> Чи допу́стиш Ти, щоб поблизу́ Тебе поста́ла оселя розбійників, що чи́нять насильство наперекір зако́ну?
 <font COLOR='RED'><small>21</small></font> Вони на́товпом нападають на душу пра́ведника і кров непови́нну судять.
 <font COLOR='RED'><small>22</small></font> Але Господь – захист мій, і Бог мій – тверди́ня надії моєї.
 <font COLOR='RED'><small>23</small></font> Він пове́рне на них беззако́ння їхні і злочи́нством їхнім погу́бить їх, зни́щить їх Господь Бог наш.<br />
&nbsp;&nbsp;&nbsp;&nbsp;<font COLOR='RED'>Слава...</font></p>

</body>
</html>
<html>
<body>
<p>&nbsp;&nbsp;&nbsp;&nbsp;<font COLOR='RED'><small>1-2</small></font> Господи, не суди́ мене́ в я́рості Твоїй і не кара́й мене́ у гніві Твоїм. <font COLOR='RED'><small>3</small></font> Бо стрі́ли Твої пройняли́ мене́, і утве́рдив єси на мені руку Твою. <font COLOR='RED'><small>4</small></font> Нема зці́лення у плоті моїй від лиця гні́ву Твого́, нема спо́кою в костях моїх від лиця гріхів моїх. <font COLOR='RED'><small>5</small></font> Бо беззако́ння мої переви́щили голову мою і, як тяга́р вели́кий, пригніти́ли мене. <font COLOR='RED'><small>6</small></font> Засмерді́лись і загнили́ся рани мої від лиця безу́мства мого́. <font COLOR='RED'><small>7</small></font> Пригно́блений я і зовсім пони́к, весь день суму́ючи ходжу. <font COLOR='RED'><small>8</small></font> Бо стегна мої спо́внилися запа́ленням, і нема зці́лення у плоті моїй. <font COLOR='RED'><small>9</small></font> Озло́блений був і смири́вся до кінця; рида́ю від болю серця мого́. <font COLOR='RED'><small>10</small></font> Господи, перед Тобою всі бажа́ння мої, і зітха́ння моє від Те́бе не втаїться. <font COLOR='RED'><small>11</small></font> Серце моє стриво́жене, поки́нула мене сила моя, і світло очей моїх – і того вже не стало в ме́не. <font COLOR='RED'><small>12</small></font> Друзі мої і при́ятелі мої відійшли́ від ме́не, і родина моя стала осторонь мене́. <font COLOR='RED'><small>13</small></font> А ті, що шука́ють душу мою, поста́вили сіті, і ті, що бажа́ють мені зла, гово́рять про погибель і весь день замишля́ють підступи. <font COLOR='RED'><small>14</small></font> Я ж, немов глухи́й, не чую і, як німи́й, не відкрива́ю вуст своїх. <font COLOR='RED'><small>15</small></font> І став я як людина, що не чує і не має в устах своїх ви́правдання. <font COLOR='RED'><small>16</small></font> Бо на Те́бе, Господи, упова́ю я: Ти почу́й, Господи, Боже мій. <font COLOR='RED'><small>17</small></font> Тому я сказав: нехай ніколи не потіша́ються вороги́ мої; коли спіткну́ться ноги мої, вони звели́чуються наді мною. <font COLOR='RED'><small>18</small></font> Я готовий до ран, і недуги мої повсякча́с переді мною. <font COLOR='RED'><small>19</small></font> Бо беззако́ння мої я визнаю́ і печа́люся через гріх мій. <font COLOR='RED'><small>20</small></font> Вороги ж мої живуть і змі́цнюються більше за ме́не, і намно́жилося тих, що нена́видять мене не по правді. <font COLOR='RED'><small>21</small></font> Ті, що відпла́чують мені злом за добро, обмовля́ють мене, бо я про благодія́ння дбаю. <font COLOR='RED'><small>22</small></font> Не покинь мене, Господи, Боже мій, не відступи́ від мене. <font COLOR='RED'><small>23</small></font> Поспіши́ на поміч мені, Господи спасіння мого́.</p>

</body>
</html>
<html>
<body>
<p>&nbsp;&nbsp;&nbsp;&nbsp;<font COLOR='RED'><small>1-3</small></font> Чого хва́лишся злоді́йством, си́льний? Зловжива́єш милосе́рдям Божим кожен день? <font COLOR='RED'><small>4</small></font> Неправду висло́влює язик твій, як бритва ви́гострена – таке твоє лукавство. <font COLOR='RED'><small>5</small></font> Ти полюби́в зло більше, ніж добро, більше непра́вду, ніж говорити правду. <font COLOR='RED'><small>6</small></font> Ти полюбив слова поги́белі, розмову уле́сливу. <font COLOR='RED'><small>7</small></font> За те знищить тебе Бог до кінця. Ви́кине тебе й ви́селить тебе з дому твого, ви́коренить тебе із землі живих. <font COLOR='RED'><small>8</small></font> Побачать це пра́ведні і убоя́ться, посмію́ться над тобою і ска́жуть: <font COLOR='RED'><small>9</small></font> “Ось чоловік, що не у Бога шукав собі си́ли, а сподівався на силу бага́тства свого та зміцнювався злочи́нством своїм”. <font COLOR='RED'><small>10</small></font> А я - мов оли́вкове зелене де́рево в домі Божім, я уповаю на милість Божу повік. <font COLOR='RED'><small>11</small></font> Буду вічно славити Тебе, Боже, за все, що Ти вчинив для мене. Буду надіятися на ім’я Твоє, бо Ти милостивий до праведних Твоїх.</p>

</body>
</html>
<html>
<body>
<p>&nbsp;&nbsp;&nbsp;&nbsp;<font COLOR='RED'><small>1</small></font> Прославля́йте Господа, бо Він благи́й, бо пові́ки милість Його.
 <font COLOR='RED'><small>2</small></font> Нехай же промо́вить дім Ізра́їлів, що Господь благий, і пові́ки милість Його.
 <font COLOR='RED'><small>3</small></font> Нехай гово́рить дім Ааронів, що Господь благий, і пові́ки милість Його.
 <font COLOR='RED'><small>4</small></font> Нехай гово́рять всі, що боя́ться Господа, бо Він благий, і пові́ки милість Його.
 <font COLOR='RED'><small>5</small></font> У скорбо́ті взивав я до Господа, і Він почу́в мене і ви́вів мене на простір.
 <font COLOR='RED'><small>6</small></font> Господь – мій помічни́к, і я не боюся, що зро́бить мені людина.
 <font COLOR='RED'><small>7</small></font> Господь – мій помічник, і я сміливо дивлю́ся на ворогі́в моїх.
 <font COLOR='RED'><small>8</small></font> Краще упова́ти на Господа, аніж наді́ятися на людину.
 <font COLOR='RED'><small>9</small></font> Краще упова́ти на Господа, аніж поклада́тися на князі́в.
 <font COLOR='RED'><small>10</small></font> Обступи́ли й оточи́ли мене, я ж іменем Господнім переміг їх.
 <font COLOR='RED'><small>11</small></font> Оточи́ли мене, але я іменем Господнім подола́в їх,
 <font COLOR='RED'><small>12</small></font> обсі́ли мене, наче бджоли со́ти, розгорі́лися, як вогонь у сухому те́рні, але я іменем Господнім подолав їх.
 <font COLOR='RED'><small>13</small></font> Вони били мене, щоб я впав, але Господь підтри́мав мене,
 <font COLOR='RED'><small>14</small></font> Господь – моя сила і пісня моя, і став моїм спасінням.
 <font COLOR='RED'><small>15</small></font> Голос радости і спасіння в осе́лях пра́ведників. Прави́ця Господня дає їм силу,
 <font COLOR='RED'><small>16</small></font> прави́ця Господня піднесла́ мене, правиця Господня дала́ мені силу.
 <font COLOR='RED'><small>17</small></font> Не умру, а жи́тиму і повіда́тиму про діла Господні.
 <font COLOR='RED'><small>18</small></font> Кара́ючи, покарав мене Господь, але смерті не відда́в мене.
 <font COLOR='RED'><small>19</small></font> Відчині́ть мені врата́ правди, і я ввійду́ ними і прославлю Господа.
 <font COLOR='RED'><small>20</small></font> Ось врата́ Господні; пра́ведні увійду́ть ними.
 <font COLOR='RED'><small>21</small></font> Прославля́ю Тебе, Господи, що Ти почу́в мене і став моїм спасінням.
 <font COLOR='RED'><small>22</small></font> Ка́мінь, що занедба́ли будівничі, став в осно́ву вугла.
 <font COLOR='RED'><small>23</small></font> Від Господа це сталося, і ди́вне воно в очах наших.
 <font COLOR='RED'><small>24</small></font> Цей день, його ж створи́в Господь, радіймо й веселі́мось в нім.
 <font COLOR='RED'><small>25</small></font> О Господи! Спаси, о Господи! Допоможи́.
 <font COLOR='RED'><small>26</small></font> Благослове́н, хто йде в ім’я Господнє. Благословля́ємо вас із дому Господнього.
 <font COLOR='RED'><small>27</small></font> Бог Господь і явився нам. Вчині́ть свято, несіть же́ртви до Жерто́вника Господнього.
 <font COLOR='RED'><small>28</small></font> Ти – Бог мій, буду хвали́ти Тебе. Ти Бог мій, буду сла́вити Тебе. Бо Ти почу́в мене і став моїм спасінням.
 <font COLOR='RED'><small>29</small></font> Прославля́йте Господа, бо Він благий, бо пові́ки милість Його.<br />
&nbsp;&nbsp;&nbsp;&nbsp;<font COLOR='RED'>Слава...</font></p>

</body>
</html>
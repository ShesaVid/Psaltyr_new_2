<html>
<body>
<p>&nbsp;&nbsp;&nbsp;&nbsp;<font COLOR='RED'><small>1-2</small></font> Господи, силою Твоєю звеселиться цар і спасі́нню Твоє́му вельми возра́дується. <font COLOR='RED'><small>3</small></font> Ти дав йому бажа́ння се́рця його і прохання уст його Ти не відки́нув. <font COLOR='RED'><small>4</small></font> Ти зустрів його благослове́нням бла́гісним і поклав на голову його вінець із чистого золота. <font COLOR='RED'><small>5</small></font> Життя він просив у Те́бе, і Ти дав йому довголі́ття на віки віків. <font COLOR='RED'><small>6</small></font> Велика слава його у спасі́нні Твоїм, славою й величчю Ти прикра́сив його. <font COLOR='RED'><small>7</small></font> Ти дав йому благослове́ння, навіки звесели́в його радістю перед лицем Твоїм. <font COLOR='RED'><small>8</small></font> Бо цар упова́є на Господа і ми́лістю Всевишнього не захита́ється. <font COLOR='RED'><small>9</small></font> Рука Твоя, Господи, нехай зна́йде всіх ворогів Твоїх, прави́ця Твоя нехай дося́гне всіх, що нена́видять Тебе. <font COLOR='RED'><small>10</small></font> В час гніву Твого́ Ти розпалиш їх, як піч. У гніві Своїм Господь погу́бить їх, і поїсть їх вогонь. <font COLOR='RED'><small>11</small></font> Ти зни́щиш плід їх із землі і рід їх з–поміж сині́в людськи́х. <font COLOR='RED'><small>12</small></font> Бо вони зами́слили ворожнечу проти Те́бе – злий намір, якого не можуть здійсни́ти. <font COLOR='RED'><small>13</small></font> Ти пожене́ш їх перед Собою, з луків Твоїх пустиш стрі́ли в лице їх.
    <font COLOR='RED'><small>14</small></font> Піднеси́ся, Господи, силою Твоєю! Будемо співати й прославляти могутність Твою.<br />
&nbsp;&nbsp;&nbsp;&nbsp;<font COLOR='RED'>Слава...</font></p>
</body>
</html>
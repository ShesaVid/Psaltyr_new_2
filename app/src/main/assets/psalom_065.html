<html>
<body>
<p>&nbsp;&nbsp;&nbsp;&nbsp;<font COLOR='RED'><small>1</small></font> Викли́кніть Господу, вся зе́мле!
 <font COLOR='RED'><small>2</small></font> Співайте ж імені Його, віддайте славу й хвалу Йому.
 <font COLOR='RED'><small>3</small></font> Промовляйте Богові: “Як величні діла Твої, перед множеством сили Твоєї скоряться Тобі вороги Твої”.
 <font COLOR='RED'><small>4</small></font> Вся земля нехай покло́ниться Тобі й співає Тобі. Нехай співає імені Твоє́му, Вишній!”
 <font COLOR='RED'><small>5</small></font> Прийдіть, погля́ньте на діла Божі, Який страшни́й Він у Своїх ділах над сина́ми людськи́ми!
 <font COLOR='RED'><small>6</small></font> Він море оберну́в на сушу, ріку перейшли́ ногами. Там ми весели́лися в Ньо́му.
 <font COLOR='RED'><small>7</small></font> Він могу́тністю Своєю світом володіє вічно. Очі Його ди́вляться на всі народи, щоб не підно́сились у собі гноби́телі.
 <font COLOR='RED'><small>8</small></font> Благословля́йте, народи, Бога нашого і проголо́шуйте хвалу Йому.
 <font COLOR='RED'><small>9</small></font> Він дав життя душі нашій і не попусти́в, щоб ноги наші захита́лися.
 <font COLOR='RED'><small>10</small></font> Ти ви́пробував нас, Боже, Ти перепла́вив нас, як переплавля́ється срі́бло.
 <font COLOR='RED'><small>11</small></font> Ти попусти́в нам потра́пити в сітку, поклав тягарі́ на плечі наші.
 <font COLOR='RED'><small>12</small></font> Ти допусти́в, щоб чужі люди сіли на шию нам. Ми йшли че́рез вогонь і воду, але Ти вивів нас на волю.
 <font COLOR='RED'><small>13</small></font> Увійду́ в дім Твій з же́ртвами всепа́лення, ви́конаю перед Тобою обітни́ці мої,
 <font COLOR='RED'><small>14</small></font> що їх проголоси́ли уста мої і ви́словив язик мій у скорбо́ті моїй.
 <font COLOR='RED'><small>15</small></font> Великі же́ртви принесу́ Тобі з па́хощами, принесу́ Тобі овець, волів і козлів.
 <font COLOR='RED'><small>16</small></font> Прийдіть усі, хто боїться Бога, послу́хайте мене́, і я скажу вам, що вчинив Він для душі моєї.
 <font COLOR='RED'><small>17</small></font> Я взивав до Нього уста́ми моїми і величав Його язиком моїм.
 <font COLOR='RED'><small>18</small></font> І якби́ була непра́вда в серці моїм, то не почу́в би мене́ Господь.
 <font COLOR='RED'><small>19</small></font> А Господь почув мене і прихили́вся до голосу благання мого́.
 <font COLOR='RED'><small>20</small></font> Благослове́нний Господь, що не відкинув моління мого́ і милости Своєї не відвернув від мене́.
</p>

</body>
</html>
<html>
<body>
<p>&nbsp;&nbsp;&nbsp;&nbsp;<font COLOR='RED'><small>1</small></font> Заспіва́йте Господу пісню нову́, бо дивне сотвори́в Господь. Прави́ця Його і сила Його дали́ Йому перемогу.
 <font COLOR='RED'><small>2</small></font> Яви́в Господь спасіння Своє, перед народами відкри́в правду Свою.
 <font COLOR='RED'><small>3</small></font> Згадав Він милість Свою до Якова і вірність Свою до до́му Ізра́їлевого. Поба́чили всі кінці землі спасіння Бога нашого.
 <font COLOR='RED'><small>4</small></font> Ви́кликніть Господу, вся земля; радійте, веселіться й співайте!
 <font COLOR='RED'><small>5</small></font> Співайте Господу з гу́слями, з гуслями і з голосом псалмоспі́вів.
 <font COLOR='RED'><small>6</small></font> Звуками труб і голосом ро́га радісно святку́йте перед Царем Господом.
 <font COLOR='RED'><small>7</small></font> Нехай співає море і все, що живе в ньому; вселенна і все, що напо́внює її.
 <font COLOR='RED'><small>8</small></font> Нехай пле́щуть хвилями ріки і нехай радіють гори
 <font COLOR='RED'><small>9</small></font> перед лицем Господа, бо ось Він гряде́ судити землю; Він буде судити вселенну за справедли́вістю і народи – за правдою.
</p>

</body>
</html>
<html>
<body>
<p>&nbsp;&nbsp;&nbsp;&nbsp;<font COLOR='RED'><small>1-2</small></font> Господи, Боже спасі́ння мого́, вдень я взива́ю і вночі перед Тобою.
 <font COLOR='RED'><small>3</small></font> Нехай ді́йде до Те́бе молитва моя, прихили́ вухо Твоє до моління мого́.
 <font COLOR='RED'><small>4</small></font> Бо стражда́ннями спо́внилася душа моя, і життя моє до пе́кла набли́зилося.
 <font COLOR='RED'><small>5</small></font> Приєдна́вся я до тих, що схо́дять у могилу: я став як людина без сили,
 <font COLOR='RED'><small>6</small></font> між мертвими ки́нутий я, – як убиті, що сплять у гробі, про яких Ти вже не зга́дуєш і які від руки Твоєї відри́нуті.
 <font COLOR='RED'><small>7</small></font> Ти поклав мене у ро́ві преісподнім, у те́мряві і тіні смертній.
 <font COLOR='RED'><small>8</small></font> На мені утверди́лася я́рість Твоя, і всі хвилі Твої навів Ти на мене.
 <font COLOR='RED'><small>9</small></font> Віддали́в Ти знайомих моїх від ме́не, зробив мене́ оги́дним для них. Я в неволі й не можу ви́йти.
 <font COLOR='RED'><small>10</small></font> Очі мої знемоглися від горя. Взива́в до Те́бе, Господи, весь день, підно́сив до Тебе ру́ки мої.
 <font COLOR='RED'><small>11</small></font> Хіба для мертвих Ти тво́риш чудеса́? А чи мертві воскре́снуть і прославля́тимуть Тебе́?
 <font COLOR='RED'><small>12</small></font> Хіба розпові́сть хто у гробі про ми́лість Твою і про істину Твою – в поги́белі?
 <font COLOR='RED'><small>13</small></font> Чи пі́знані будуть у те́мряві чудеса́ Твої і правда Твоя – в землі забуття́?
 <font COLOR='RED'><small>14</small></font> Я ж до Те́бе, Господи, взива́ю, і вранці молитва моя упере́дить Тебе.
 <font COLOR='RED'><small>15</small></font> Чому, Господи, відкида́єш душу мою, відверта́єш лице Твоє від ме́не?
 <font COLOR='RED'><small>16</small></font> Убогий я, і стражда́ю від ю́ности моєї, смири́вся і знеміѓ.
 <font COLOR='RED'><small>17</small></font> По мені пройшов гнів Твій, і страха́ння Твої сокруши́ли мене.
 <font COLOR='RED'><small>18</small></font> Оточи́ли мене, як вода, весь день, облягли́ мене всі вку́пі.
 <font COLOR='RED'><small>19</small></font> Віддали́в Ти від ме́не друга й ближнього, знайомих моїх – від моїх при́страстей.<br />
&nbsp;&nbsp;&nbsp;&nbsp;<font COLOR='RED'>Слава...</font></p>

</body>
</html>
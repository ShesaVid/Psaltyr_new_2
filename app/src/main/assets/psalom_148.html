<html>
<body>
<p>&nbsp;&nbsp;&nbsp;&nbsp;<font COLOR='RED'><small>1</small></font> Хвалі́ть Господа з небе́с! Хваліть Його у ви́шніх.
 <font COLOR='RED'><small>2</small></font> Хваліть Його, всі ангели Його, хваліть Його, всі Сили Його.
 <font COLOR='RED'><small>3</small></font> Хваліть Його, сонце й місяць, хваліть Його, всі зорі й світло.
 <font COLOR='RED'><small>4</small></font> Хваліть Його, небеса́ небе́с; і вода́, що вище небес.
 <font COLOR='RED'><small>5</small></font> Нехай хва́лять ім’я Господнє, бо Він промо́вив – і ста́лося, Він повелі́в – і створи́лося.
 <font COLOR='RED'><small>6</small></font> Поста́вив їх на віки вічні; дав їм закон, що не змі́нюється.
 <font COLOR='RED'><small>7</small></font> Хваліть Господа від землі: всі моря, всі риби і всі безо́дні.
 <font COLOR='RED'><small>8</small></font> Хваліть Його вогонь, град, сніг, туман, вітер буйний, що вико́нує волю Його;
 <font COLOR='RED'><small>9</small></font> хваліть Його гори і всі горби́, дере́ва плодові і всі ліси,
 <font COLOR='RED'><small>10</small></font> звірі і всі твари́ни, всі плазуни́ і птахи крила́ті,
 <font COLOR='RED'><small>11</small></font> царі земні і всі наро́ди, князі́ і всі су́дді,
 <font COLOR='RED'><small>12</small></font> юнаки й діви, старі з молоди́ми –
 <font COLOR='RED'><small>13</small></font> нехай хвалять ім’я Господнє, бо просла́вилось ім’я Його Одного. Слава Його на небі і на землі.
 <font COLOR='RED'><small>14</small></font> Він підні́с силу людей Своїх, славу всіх святих Своїх, синів Ізра́їлевих, близьки́х Йому.<br />

</body>
</html>
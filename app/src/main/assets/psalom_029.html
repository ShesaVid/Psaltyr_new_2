<html>
<body>
<p>&nbsp;&nbsp;&nbsp;&nbsp;<font COLOR='RED'><small>1-2</small></font> Просла́влю Тебе́, Господи, бо Ти підня́в мене́ і не допусти́в, щоб вороги́ мої ті́шилися наді мно́ю. <font COLOR='RED'><small>3</small></font> Господи, Боже мій! Я взивав до Те́бе, і Ти зціли́в мене́. <font COLOR='RED'><small>4</small></font> Господи, Ти ви́вів душу мою з пекла, Ти поверну́в мене́ до життя, ви́зволив мене́ з–по́між тих, що схо́дять у могилу. <font COLOR='RED'><small>5</small></font> Співа́йте Господу, всі святі Його, прославля́йте святу пам’ять Його, <font COLOR='RED'><small>6</small></font> бо на мить гнів Його і на все життя – милість Його; зве́чора плач, а на ранок – радість. <font COLOR='RED'><small>7</small></font> І я говори́в у дні благоде́нства мого́: “Не похитну́ся я повіки”. <font COLOR='RED'><small>8</small></font> Господи, Ти з ми́лости Своєї укріпи́в гору мою, але відверну́в Ти лице Твоє, і я захита́вся. <font COLOR='RED'><small>9</small></font> Тоді до Те́бе, Господи, я взивав і до Бога мого́ моли́вся, ка́жучи: <font COLOR='RED'><small>10</small></font> “Яка користь у крові́ моїй, коли я зотлію? Чи ж буде по́рох сла́вити Тебе́ та сповіща́ти про істину Твою? <font COLOR='RED'><small>11</small></font> Господи, почу́й мене́ і поми́луй мене; Господи́, прийди на поміч мені”. <font COLOR='RED'><small>12</small></font> І Ти зміни́в плач мій на радість, зняв з ме́не оде́жу смутку і одягну́в мене́ веселістю.
    <font COLOR='RED'><small>13</small></font> Нехай же сла́вить Тебе душа моя і не вмовка́є. Господи, Боже мій, буду сла́вити Тебе повік.<br />
&nbsp;&nbsp;&nbsp;&nbsp;<font COLOR='RED'>Слава ...</font></p>

</body>
</html>
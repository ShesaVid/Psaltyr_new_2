<html>
<body>
<p>&nbsp;&nbsp;&nbsp;&nbsp;<font COLOR='RED'><small>1</small></font> Боже, Суд Твій царе́ві дай і синові царя – правду Твою.
 <font COLOR='RED'><small>2</small></font> Щоб судив справедли́во народ Твій, і вбогих Твоїх – судом пра́ведним.
 <font COLOR='RED'><small>3</small></font> Щоб гори прине́сли мир людям, і па́горби – правду.
 <font COLOR='RED'><small>4</small></font> Щоб суди́в убогих у народі, спасав синів бідних та смири́в гноби́теля.
 <font COLOR='RED'><small>5</small></font> Він раніше сонця, раніше місяця з роду в рід.
 <font COLOR='RED'><small>6</small></font> Він зі́йде, як дощ на траву, і як роса, що падає на землю.
 <font COLOR='RED'><small>7</small></font> В часи днів його засяє правда і буде великий мир, аж доки світить місяць.
 <font COLOR='RED'><small>8</small></font> І заволоді́є від моря до моря, і від ріки – до кра́ю землі.
 <font COLOR='RED'><small>9</small></font> Ско́ряться перед ним жи́телі пусте́лі, і вороги́ його перед ним укло́няться до землі́.
 <font COLOR='RED'><small>10</small></font> Царі фарсійські з островів дари піднесу́ть, царі Аравії і Сави дари принесу́ть.
 <font COLOR='RED'><small>11</small></font> І вкло́няться йому всі царі землі, і всі народи будуть служи́ти йому.
 <font COLOR='RED'><small>12</small></font> Бо він ви́зволить безси́лого від си́льного, і убо́гого, що не мав захисника́.
 <font COLOR='RED'><small>13</small></font> Буде ми́лостивий до вбо́гих і бідних, і ду́ші їхні спасе́.
 <font COLOR='RED'><small>14</small></font> Від кривди і від наси́льства спасе́ душі їхні, і кров їхня буде дорогоцінна перед очи́ма його.
 <font COLOR='RED'><small>15</small></font> І буде він жити, і принесу́ть йому зо́лото Аравії; будуть молитися за ньо́го, завжди і щодня́ будуть благословля́ти його́
 <font COLOR='RED'><small>16</small></font> Буде доста́ток хліба на землі і на верхах гір; плоди його піднесуться вище Лива́ну, і розмно́жаться люди, як трава на землі.
 <font COLOR='RED'><small>17</small></font> Нехай бу́де ім’я його благослове́нне навіки; раніше сонця перебува́є ім’я його, і в ньо́му благословля́ться всі покоління землі і всі народи будуть прославляти його.
 <font COLOR='RED'><small>18</small></font> Благослове́н Господь, Бог Ізра́їлів, що тво́рить чудеса єдиний.
 <font COLOR='RED'><small>19</small></font> І благослове́нне ім’я слави Його повіки. Славою Його буде повна вся земля. Амінь. Так буде. Амінь.<br />
&nbsp;&nbsp;&nbsp;&nbsp;<font COLOR='RED'>Слава...</font></p>

</body>
</html>
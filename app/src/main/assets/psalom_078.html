<html>
<body>
<p>&nbsp;&nbsp;&nbsp;&nbsp;<font COLOR='RED'><small>1</small></font> Боже, прийшли язи́чники в насліддя Твоє, оскверни́ли святий храм Твій, Єрусалим оберну́ли на руїну.
 <font COLOR='RED'><small>2</small></font> Ки́нули трупи рабів Твоїх на поживу птахам небесним, тіла святих Твоїх – зві́рам земним.
 <font COLOR='RED'><small>3</small></font> Розлили́ кров їх, як воду, навкруги́ Єрусалима, і не було кому похова́ти їх.
 <font COLOR='RED'><small>4</small></font> Ми стали посміхо́виськом для сусідів наших, наругою й со́ромом для тих, що ото́чують нас.
 <font COLOR='RED'><small>5</small></font> До́ки, Господи, будеш безупи́нно гніватися на нас, доки буде палати, як вогонь, обу́рення Твоє?
 <font COLOR='RED'><small>6</small></font> Ви́лий гнів Твій на народи, які не знають Тебе, і на царства, які імені Твого не призива́ють.
 <font COLOR='RED'><small>7</small></font> Бо вони погли́нули народ Твій і місце його спусто́шили.
 <font COLOR='RED'><small>8</small></font> Не зга́дуй давніх гріхів батьків наших, але скоро пошли нам милість Твою, бо дуже зубо́жіли ми.
 <font COLOR='RED'><small>9</small></font> Поможи́ нам, Боже, Спасителю наш, задля слави імені Твого. Ви́зволи нас, Господи, і очи́сти гріхи наші ради імені Твого.
 <font COLOR='RED'><small>10</small></font> Щоб не сказали язичники: “Де Бог їх?” Нехай на очах наших пізна́ють вони помсту за проли́ту кров рабів Твоїх.
 <font COLOR='RED'><small>11</small></font> Нехай прий́де перед лице Твоє сто́гін ув’я́знених; могу́тністю Твоєю збережи́ засуджених на смерть.
 <font COLOR='RED'><small>12</small></font> Семикра́тно поверни в серце ворога́м нашим нару́гу їх, якою вони знева́жили Тебе, Господи.
 <font COLOR='RED'><small>13</small></font> А ми, народ Твій і вівці стада Твого, будемо вічно прославля́ти Тебе і з роду в рід сповіща́ти хвалу Твою.
</p>

</body>
</html>
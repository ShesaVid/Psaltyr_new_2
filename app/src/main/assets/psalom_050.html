<html>
<body>
<p>&nbsp;&nbsp;&nbsp;&nbsp;<font COLOR='RED'><small>1-2</small></font> Поми́луй мене, Боже, з великої милости Твоєї, і з вели́кого милосе́рдя Твого́ прости́ прови́ни мої. <font COLOR='RED'><small>3</small></font> Особли́во оми́й мене від беззако́ння мого́ і від гріха мого́ очисти мене. <font COLOR='RED'><small>4</small></font> Бо беззако́ння моє я знаю, і гріх мій повсякча́с переді мною. <font COLOR='RED'><small>5</small></font> Проти Те́бе єдиного я згрішив і лука́ве перед Тобою́ вчинив, <font COLOR='RED'><small>6</small></font> отже пра́ведний Ти у слові Твоїм і справедливий у при́суді Твоїм. <font COLOR='RED'><small>7</small></font> Ось бо в беззако́нні зача́тий я, і в гріхах породи́ла мене́ мати моя. <font COLOR='RED'><small>8</small></font> Бо Ти істину полюби́в єси, невідоме й таємне му́дрости Твоєї яви́в Ти мені. <font COLOR='RED'><small>9</small></font> Окропи́ мене ісо́пом – і очи́щуся, оми́й мене – і стану білі́ший від снігу. <font COLOR='RED'><small>10</small></font> Дай мені почу́ти радість і веселі́сть – і зраді́ють кості мої упоко́рені. <font COLOR='RED'><small>11</small></font> Відверни лице́ Твоє від гріхів моїх і прости́ всі беззако́ння мої. <font COLOR='RED'><small>12</small></font> Се́рце чисте створи в мені, Боже, і духа пра́ведного віднови́ в нутрі моєму. <font COLOR='RED'><small>13</small></font> Не відки́нь мене від лиця́ Твого і Духа Твого Свято́го не відніми від ме́не. <font COLOR='RED'><small>14</small></font> Поверни мені радість спасіння Твого́ і духом могу́тнім укріпи́ мене́. <font COLOR='RED'><small>15</small></font> Навча́тиму беззако́нників шляхів Твоїх, і нечести́ві наве́рнуться до Те́бе. <font COLOR='RED'><small>16</small></font> Ви́зволи мене від вини крива́вої, Боже, Боже спасіння мого, і язик мій радісно сла́витиме правду Твою. <font COLOR='RED'><small>17</small></font> Господи, відкрий уста мої, і уста мої сповістять хвалу Твою. <font COLOR='RED'><small>18</small></font> Бо коли б Ти жертви забажа́в, приніс би я: всепа́лення Ти не бажа́єш. <font COLOR='RED'><small>19</small></font> Же́ртва Богові – це дух упокоре́ний, серцем скорбо́тним і смире́нним Ти не погорду́єш. <font COLOR='RED'><small>20</small></font> Ублажи́, Господи, благоволінням Твоїм Сион, і нехай збуду́ються стіни єрусали́мські. <font COLOR='RED'><small>21</small></font> Тоді буде уго́дна Тобі жертва пра́вди, прино́шення і всепа́лення: тоді покладу́ть на Жертовник Твій тельці́в.<br />
&nbsp;&nbsp;&nbsp;&nbsp;<font COLOR='RED'>Слава...</font></p>
</body>
</html>